ଓଭାରିଆନ ଟର୍ସନ ଏକ ରୋଗ ଯେଉଁଥିରେ ଓଭାରି ସ‌ହିତ ସଂଯୁକ୍ତ ହୋଇଥିବା ଅଂଶ ପେଡିକ୍ଲ ମୋଡ଼ିହୋଇଯିବା କାରଣରୁ ଓଭାରିକୁ ରକ୍ତ ସଞ୍ଚାଳନ କମିଯାଏ । ଏହା ଫଳରେ ପେଲଭିସ ବା ଶ୍ରୋଣୀର ଏକ ପାଖରେ ଯନ୍ତ୍ରଣା ହୁଏ । ହଠାତ୍ ଯନ୍ତ୍ରଣା ଆରମ୍ଭ ହୁଏ କିନ୍ତୁ ସବୁ କେଶ୍‌ରେ ନୁହେଁ । ଅଇ ମଧ୍ୟ ହୁଏ । ରୋଗ ଜଟିଳ ହେଲେ ସଂକ୍ରମଣ, ରକ୍ତସ୍ରାବ ଓ ବନ୍ଧ୍ୟା ଦୋଷ ହୋଇପାରେ ।

ଓଭାରିଆନ ସିସ୍ଟ, ବର୍ଦ୍ଧିଷ୍ଣୁ ଓଭାରି, ଓଭାରି ଅର୍ବୁଦ, ଗର୍ଭାବସ୍ଥା, ପୂରବତନ ଟ୍ୟୁବାଲ ଲାଇଗେସନ ହୋଇଥିଲେ ଓଭାରିଆନ ଟର୍ସନ ରୋଗ ସଙ୍କଟ ରହେ । ଲକ୍ଷଣ, ଅଲଟ୍ରାସାଉଣ୍ଡ ଓ ସିଟି ସ୍କାନ ସାହାଯ୍ୟରେ ରୋଗ ନିଧାର୍ଯ୍ୟ କରାଯାଏ କିନ୍ତୁ ଏହା ସମ୍ପୁର୍ଣ୍ଣ ରୁପେ ରୋଗ ନଥିବା ପ୍ରମାଣ କରିପାରେ ନାହିଁ । ନିର୍ଣ୍ଣୟ କରିବା ନିମନ୍ତେ ଅପରେଶନ ଶ୍ରେଷ୍ଠ ପଦ୍ଧତି ।

ଅପରେଶନ କରି ମୋଡ଼ିହୋଇଥିବା ଅଂଶକୁ ସିଧା କରିଦିଆଯାଏ ବା କାଢ଼ିଦିଆଯାଏ । ଅଧିକାଂଶ ସମୟରେ ଓଭାରି ଭଲ ଅବସ୍ଥାକୁ ଆସିଯାଏ, କିଛି ଅଧିକ ସମୟ ରହିଥିଲେ ମଧ୍ୟ । ଗୋଟିଏ ଓଭାରିର ଟର୍ସନ ଥିଲେ ୧୦% କେଶ୍‌ରେ ଅନ୍ୟଟିରେ ମଧ୍ୟ ଏହି ରୋଗର ୧୦% ହେବା ସମ୍ଭାବନା ରହେ । ବାର୍ଷିକ ଏକ ଲକ୍ଷ ମହିଳାଙ୍କ ମଧ୍ୟରୁ ୬ ଜଣକୁ ଏହି ରୋଗ ହୁଏ । ପ୍ରଜନନକ୍ଷମ ବୟସରେ ଏହି ରୋଗ ଅଧିକ ହେଉଥିଲେ ମଧ୍ୟ ଯେ କୌଣସି ବୟସରେ ହୋଇପାରେ ।

ପୁରୁଷମାନଙ୍କର ଏହି ଭଳି ରୋଗକୁ ଟେସ୍ଟିକୁଲାର ଟର୍ସନ କୁହାଯାଏ 
