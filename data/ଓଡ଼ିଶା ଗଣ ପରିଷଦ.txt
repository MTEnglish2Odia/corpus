ଓଡ଼ିଶା ଗଣ ପରିଷଦ ଓଡ଼ିଶାର ଏକ ଆଞ୍ଚଳିକ ରାଜନୈତିକ ଦଳ । ବିଜୁ ଜନତା ଦଳରୁ ବିଭାଜିତ ହୋଇ ଏହି ଦଳ ୨୦୦୦ ମସିହା ଅକ୍ଟୋବର ୨୯ତାରିଖରେ ଗଠିତ ହୋଇଥିଲା । ବିଜୟ ମହାପାତ୍ର ଏହି ଦଳର ପ୍ରତିଷ୍ଠାତା ଓ ଅଧ୍ୟକ୍ଷ ଥିଲେ ।

ଦିଲ୍ଲୀପ ରାୟଙ୍କର ରାଜ୍ୟସଭାକୁ ମନୋନୟନକୁ ନେଇ ବିଜୟ ମହାପାତ୍ରଙ୍କର ନବୀନ ପଟ୍ଟନାୟକଙ୍କ ସହିତ ମତଭେଦ ହୋଇଥିଲା । ବିଜୟ ମହାପାତ୍ରଙ୍କୁ ଏହି ଘଟଣାରେ ବିଜୁ ଜନତା ଦଳରୁ ବହିସ୍କୃତ କରାଗଲା ଓ ସେ ଓଡ଼ିଶା ଗଣ ପରିଷଦ ଗଠନ କରିଥିଲେ । ୨୦୦୪ ମସିହା ବିଧାନ ସଭା ନିର୍ବାଚନରେ ଓଡ଼ିଶା ଗଣ ପରିଷଦ, ଭାରତୀୟ ଜାତୀୟ କଂଗ୍ରେସ ସହିତ ସିଟ ବୁଝାମଣା କରି, ୪ଟି ଆସନରେ ଲଢିଥିଲା ଓ ୨ଟି ଆସନରେ ଜୟଯୁକ୍ତ ହୋଇଥିଲା । ଦଳର ଛାତ୍ର ସଂଗଠନର ନାମ ଥିଲା ଓଡ଼ିଶା ଛାତ୍ର ପରିଷଦ ।
୨୦୦୭ ମସିହାରେ ଓଡ଼ିଶା ଗଣ ପରିଷଦ ଦଳର ରାଷ୍ଟ୍ରବାଦୀ କଂଗ୍ରେସ ପାର୍ଟି ସହିତ ବିଳନ ଘଟିଥିଲା ।
