ଓଡ଼ିଶା ଆଦର୍ଶ ବିଦ୍ୟାଳୟ ହେଉଛି ଏକ ବିଦ୍ୟାଳୟ ଶୃଙ୍ଖଳା, ଯାହା ଓଡିଶାର ପ୍ରତ୍ୟେକ ବ୍ଲକ ମୁଖ୍ୟାଳୟରେ ଅବସ୍ଥିତ । 

ଓଡ଼ିଶା ଆଦର୍ଶ ବିଦ୍ୟାଳୟ ସଂଗଠନ ୨୦୧୫ ମସିହା ସେପ୍ଟେମ୍ବର ୧୯ ତାରିଖରେ ଓଡିଶାର ସୋସାଇଟି ରେଜିଷ୍ଟ୍ରେସନ୍ ଆକ୍ଟ ଅଧୀନରେ ଏକ ସୋସାଇଟି ଭାବରେ ପଞ୍ଜିକୃତ ହୋଇଥିଲା । ଓଡ଼ିଶା ସରକାରଙ୍କ ବିଦ୍ୟାଳୟ ଓ ଗଣଶିକ୍ଷା ବିଭାଗ ଅଧିନରେ ଏହି ଅନୁଷ୍ଠାନ କାର୍ଯ୍ୟ କରେ । 

ରାଜ୍ୟ ସରକାରଙ୍କର ବିଦ୍ୟାଳୟ ଓ ଗଣଶିକ୍ଷା ମନ୍ତ୍ରୀ, ଏହି ଅନୁଷ୍ଠାନର ସଭାପତି ଭାବରେ କାର୍ଯ୍ୟ କରନ୍ତି । 

୨୦୧୬-୧୭ ଶିକ୍ଷାବର୍ଷରେ ୧୦୦ଟି ଆଦର୍ଶ ବିଦ୍ୟାଳୟ କାର୍ଯ୍ୟକ୍ଷମ ହୋଇଥିଲା । ୨୦୧୭-୧୮ ବର୍ଷରେ ୬୦ଟି ନୂଆ ଓ ୨୦୧୮-୧୯ ବର୍ଷରେ ୩୦ଟି ନୂଆ ବିଦ୍ୟାଳୟ କାର୍ଯ୍ୟକ୍ଷମ ହୋଇଥିଲା ।
