ଓନିକୋମାଇକୋସିସ Onychomycosis, ଅନ୍ୟ ନାମ ଟିନିଆ ଅଙ୍ଗୁଇଅମ/tinea unguium) ଏକ ପ୍ରକାର କବକ ସଂକ୍ରମଣ ଯାହା ନ‌ଖକୁ ଆକ୍ରମଣ କରେ । ନ‌ଖ ରଙ୍ଗ ବଦଳି ହଳଦିଆ ବା ଧଳା ହୋଇଯାଏ, ମୋଟା ହୋଇଯାଏ ଓ ନ‌ଖ ସ୍ଥାନ‌ଚ୍ୟୁତ ହୋଇଯାଏ । ଉଭୟ ପାଦ ଓ ହାତ ନ‌ଖ ସଂକ୍ରମିତ ହୁଅନ୍ତି କିନ୍ତୁ ପାଦ ନ‌ଖ ଅଧିକ ସଂକ୍ରମିତ ହୁଏ । ରୋଗ ଜଟିଳ ହେଲେ ଗୋଡ଼ ତଳ ଭାଗରେ ସେଲ୍ୟୁଲାଇଟିସ୍ ହୁଏ ।

ବିଭିନ୍ନ ପ୍ରକାରର କବକ ଏହି ଓନିକୋମାଇକୋସିସ, ଡର୍ମାଟୋଫାଇଟ ଓ ଫୁସାରିଅମ ସଂକ୍ରମଣ କରନ୍ତି । ଆଥଲେଟ ଫୁଟ, ଅନ୍ୟାନ୍ୟ ନ‌ଖ ରୋଗ, ପେରିଫେରାଲ ଭାସ୍କୁଲାର ଡିଜିଜ, ଇମ୍ମ୍ୟୁନୋସପ୍ରେସନ ଇତ୍ୟାଦି ଥିଲେ ଏହି ରୋଗ ସଙ୍କଟ ରହିବ । ନ‌ଖ ଚେହେରା ଦେଖି ଓ ଲାବୋରେଟରୀ ପରୀକ୍ଷା କରି ରୋଗ ନିର୍ଣ୍ଣୟ କରାଯାଏ ।

ଓନିକୋମାଇକୋସିସ ରୋଗର ଚିକିତ୍ସା ଆବଶ୍ୟକ ହୁଏନାହିଁ । ଆଣ୍ଟିଫଙ୍ଗାଲ ଔଷଧ ମଧ୍ୟରେ ଟରବିନାଫାଇନ ପାଟିରେ ଦେଲେ ପ୍ରଭାବଶାଳୀ ହୁଏ କିନ୍ତୁ ଏହାଦ୍ୱାର ଯକୃତ ସମସ୍ୟା ସୃଷ୍ଟି ହୋଇପାରେ । ରୋଗା ନ‌ଖ ଠିକ ଭାବରେ କାଟିଦେଲେ ଉପ‌ଯୋଗୀ ହୁଏ । ସାଇକ୍ଲୋପାଇରକ୍ସ ଥିବା ନେଲପଲିସ ଏତେ ଉପକାର କରେନି । ଚିକିତ୍ସା କଲେ ମଧ୍ୟ ପ୍ରାୟ ଅଧା ରୋଗୀଙ୍କର ରୋଗ ଲେଉଟିଆସେ । ଚିକିତ୍ସା ପରେ ପୁରୁଣା ଜୋତା ବ୍ୟବ‌ହାର ନ‌କଲେ ଏହି ରୋଗ ସଙ୍କଟ କମିଯାଏ ।

ଜନସଂଖ୍ୟାର ୧୦% ଲୋକଙ୍କର ଏହି ରୋଗ ହୁଏ । ବୟସାଧିକ ଲୋକ ଅଧିକ ଆକ୍ରାନ୍ତ ହୁଅନ୍ତି । ମହିଳାଙ୍କ ଅପେକ୍ଷା ପୁରୁଷମାନେ ଅଧିକ ଆକ୍ରାନ୍ତ ହୁଅନ୍ତି । ସମୁଦାୟ ନ‌ଖ ରୋଗ ମଧ୍ୟରୁ ଅଧା ସଂଖ୍ୟକ ରୋଗ ଏହି ଓନିକୋମାଇକୋସିସ ଯୋଗୁ ହୁଏ । ସନ ୧୮୫୩ରେ ଜର୍ଜ ମେଇସନର ପ୍ରଥମେ ଏହା କବକ ଯୋଗୁ ହେଉଥିବା ପ୍ରକାଶ କରିଥିଲେ ।
