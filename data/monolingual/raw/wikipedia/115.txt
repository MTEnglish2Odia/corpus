ଓଡ଼ିଶା ଲୋକସେବା ଅଧିକାର ଅଧିନିୟମ, ୨୦୧୨ ନିର୍ଦ୍ଧାରିତ ସମୟସୀମା ମଧ୍ୟରେ ନାଗରିକ ମାନଙ୍କୁ ଲୋକ ସେବା ତଥା ତତ୍‌ସମ୍ବନ୍ଧିତ ଆନୁଷଙ୍ଗିକ ସେବା ଯୋଗାଇଦେବା ନିମିତ୍ତ ଓଡ଼ିଶା ବିଧାନ ସଭାଦ୍ୱାରା ପାରିତ ଏକ ଅଧିନିୟମ ।

ଅଧିନିୟମର ଧାରା ୧୦ ଅନୁସାରେ ଏହି ଅଧିନିୟମ ଆଧାରରେ ପ୍ରଦତ୍ତ କୌଣସି ଆଦେଶନାମା ଉପରେ କୌଣସି ନ୍ୟାୟାଳୟ କୌଣସି ମୋକଦ୍ଦମା ବା ଆବେଦନ ଗ୍ରହଣ କରିବେ ନାହିଁ । ଏହାର ଆଦେଶକୁ ନେଇ ଏହି ଅଧିନିୟମ ଅଧୀନରେ ଯାହାକିଛି ଅପିଲ୍‌ ବା ପୁନଃ ନିରିକ୍ଷଣ ଆବେଦନ କରାଯିବ, ମାତ୍ର କୌଣସି ନ୍ୟାୟାଳୟରେ ତାହା ଉପରେ ପ୍ରଶ୍ନ କରାଯିବ ନାହିଁ । ଏହାଛଡା

ଅଧିନିୟମର ଧାରା ୧୨ ଅନୁସାରେ ଏହି ଅଧିନିୟମ ଅନୁସାରେ ପ୍ରସ୍ତୁତ କୌଣସି ନିୟମ ଅନୁଯାୟୀ ସାଧୁ ଉଦ୍ଦେଶ୍ୟରେ କୌଣସି ପଦକ୍ଷେପ ନିଆଯାଇଥିଲେ କିମ୍ବା ନିଆଯିବାକୁ ଅଭିଳାଷ ପୋଷଣ କରାଯାଇଥିଲେ ସେଥିଲାଗି କୌଣସି ବ୍ୟକ୍ତିଙ୍କ ବିରୋଧରେ କୌଣସି ମୋକଦ୍ଦମା, ଅଭିଯୋଜନ କିମ୍ବା ଆଇନଗତ କାର୍ଯ୍ୟବିଧି ଗ୍ରହଣ କରାଯାଇ ପାରିବ ନାହିଁ ।

ବିଭିନ୍ନ ସମୟରେ ରାଜ୍ୟ ସରକାର କେଉଁ କେଉଁ ସେବାଲାଗି ଏହି ଅଧିନିୟମ ଅଭିପ୍ରେତ ତାହା ବିଜ୍ଞପ୍ତି ମାଧ୍ୟମରେ ଘୋଷଣା କରିବେ ଏବଂ ଏହି ସେବା ଯୋଗାଣ ଲାଗି ସମୟସୀମା ମଧ୍ୟ ନିର୍ଦ୍ଧାରଣ କରିବେ ।

ଅଧିନିୟମର ଧାରା ୧୪ ଅନୁଯାୟୀ ଏହି ନିୟମ ଅନ୍ତର୍ଗତ ବ୍ୟବସ୍ଥାକୁ କାର୍ଯ୍ୟକାରୀ କରିବା ଲାଗି ରାଜ୍ୟ ସରକାର ଓଡ଼ିଶା ଲୋକସେବା ଅଧିକାର ନିୟମାବଳୀ, ୨୦୧୨ ପ୍ରଣୟନ କରିଛନ୍ତି । ଏହି ନିୟମ ପ୍ରକାରେ ପ୍ରଥମ ଦଫାରେ ୩୪ଟି ସେବାକୁ ଏହାର ଅନ୍ତର୍ଭୁକ୍ତ କରାଯାଇଛି ।
