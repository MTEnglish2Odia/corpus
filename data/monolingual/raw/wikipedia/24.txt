ଅକସ୍ମାତ ନବଜାତ ଶିଶୁ ମୃତ୍ୟୁ ସିଣ୍ଡ୍ରୋମ, ବା cot death ବା crib death) ଏକ ରୋଗ ଯେଉଁଥିରେ ଏକ ବର୍ଷରୁ କମ ବୟସର ଶିଶୁଙ୍କର ଅକାରଣ ଅକସ୍ମାତ ମୃତ୍ୟୁ ହୁଏ । ତନ୍ନ ତନ୍ନ କରି ସମସ୍ତ ପରୀକ୍ଷା କରିସାରିବା ପରେ ଏପରିକି ଅଟୋପ୍ସି ପରେ ମଧ୍ୟ ମୃତ୍ୟୁର କୌଣସି କାରଣ ନ ମିଳିଲେ ଏହି ନାମ ଦିଆଯାଏ । ସଂକ୍ଷେପରେ ଏହାକୁ ଏସ.ଆଇ.ଡି. କୁହାଯାଏ ଓ ଏହି ମୃତ୍ୟୁ ଶୟନ ସମୟରେ ହୁଏ । ସ୍ୱାଭାବିକ ଭାବରେ ଏହି ମୃତ୍ୟୁ 00:00ରୁ 09:00 ଘଣ୍ଟା ସମୟରେ ହୁଏ । ଏଥିରେ କୌଣସି ସଂଘର୍ଷର ଚିହ୍ନ ମିଳେନି ବା କୌଣସି ଶବ୍ଦ ଶୁଣାଯାଇ ନ ଥାଏ ।

ଏସ.ଆଇ.ଡି. ରୋଗର କାରଣ ଜଣାଯାଇ ନାହିଁ । କେତେକ ମିଶ୍ରିତ ଉପାଦାନ ଏହି ରୋଗ କରିଥାଇପାରେ ଯେପରିକି ଅନ୍ତର୍ନିହିତ ସ‌ହଜ ଆକ୍ରମଣର ଶିକାର, ନିର୍ଦ୍ଦିଷ୍ଟ ସମୟ ଓ ପରିବେଶ ଚାପ । ପରିବେଶ ସମ୍ବନ୍ଧୀୟ ଚାପ ମଧ୍ୟରେ ପେଟମାଡ଼ି ବା କଡ଼ମାଡ଼ି ଶୋଇବା, ଅତ୍ୟଧିକ ଉତ୍ତାପ ଓ ସିଗାରେଟ ଧୁମ୍ର ପ୍ରଭାବ । ଗୋଟିଏ ଶେଯରେ ଶୋଇଲେ ଦୁର୍ଘଟଣାକ୍ରମେ ମୃତ୍ୟୁ ହୋଇପାରେ । ୩୯ ସପ୍ତାହ ଗର୍ଭାଧାନ ପୂର୍ବରୁ ଜନ୍ମ ଲାଭ ମଧ୍ୟ ଏକ ସଙ୍କଟ ଜନ‌କ ଅବସ୍ଥା ହୋଇପାରେ । ମୋଟ ନବଜାତ ଶିଶୁ ମୃତ୍ୟୁର ୮୦ % ଏହି ଏସ.ଆଇ.ଡି. ଯୋଗୁ ହୁଏ ଓ ଅନ୍ୟାନ୍ୟ କାରଣ ମଧ୍ୟରେ ସଂକ୍ରମଣ, ଜେନେଟିକ ବିଶୃଙ୍ଖଳା ଓ ହୃଦରୋଗ ହୋଇପାରେ । ଶିଶୁ ଶାରୀରିକ ଓ ଯୌନ ଉତ୍ପୀଡ଼ନ ଆକାରରେ ଶ୍ୱାସରୁଦ୍ଧ ହୋଇଥିଲେ ଭୂଲକ୍ରମେ ଏସ.ଆଇ.ଡି. ରୋଗ ନିର୍ଣ୍ଣୟ କରିହୋଇଯାଏ ଓ ଏହା ୫ %ରୁ କମ ହୁଏ ।

ଏକ ବର୍ଷ ବୟସରୁ କମ ଶିଶୁକୁ ପିଠିପଟେ ଶୁଆଇବା ଏସ.ଆଇ.ଡି. ରୋଗର ସବୁଠାରୁ ପ୍ରଭାବଶାଳୀ ପ୍ରତିଷେଧକ ଉପାୟ । ଯତ୍ନ ନେଉଥିବା ଲୋକଠାରୁ ଦୂରରେ ଟାଣୁଆ ବିଛଣା, ସାମାନ୍ୟ ଥଣ୍ଡା ଆବ‌ହାୱା, ଶାନ୍ତକାରୀ ଔଷଧ ଓ ଧୁଆଁଠାରୁ ଦୂରରେ ରଖିବା ଏହାର ଅନ୍ୟାନ୍ୟ ପ୍ରତିଷେଧ ବ୍ୟବସ୍ଥା ମଧ୍ୟରେ ଯାଏ । ସ୍ତନ୍ୟପାନ ଓ ଟିକାକରଣ ଏହାର ପ୍ରତିଷେଧ କାମ କରିପାରେ । ଅବସ୍ଥାନ‌କାରୀ ଯନ୍ତ୍ର, ଶିଶୁ ମନିଟର ଓ ପଙ୍ଖା ଚାଳନା ଏହାର ଉପକାରରେ ଆସିବା ପ୍ରମାଣ ନାହିଁ । ଶିଶୁର କୌଣସି ସାକ୍ଷୀ ନ ଥାଇ, ପରୀକ୍ଷା ନ କରି ହଠାତ ମୃତ୍ୟୁ ହେଉଥିବା ଯୋଗୁ ଶୋକଗ୍ରସ୍ତ ପରିବାରକୁ ଆଶ୍ୱାସନା ଦେବା ନିତାନ୍ତ ଆବଶ୍ୟକ ।

ବିକାଶଶୀଳ ଦେଶମାନଙ୍କରେ ଏସ.ଆଇ.ଡି. ରୋଗର ହାର ଏକ ହଜାରରୁ ଦଶ ହଜାରରେ ଗୋଟିଏ ଥାଏ । ପୃଥିବୀରେ ସନ ୧୯୯୦ରେ ୨୨,୦୦୦ ମୃତ୍ୟୁ ହୋଇଥିବା ବେଳେ ସନ ୨୦୧୩ରେ ୧୫,୦୦୦ ମୃତ୍ୟୁ ହୋଇଛି । ଆମେରିକାରେ ସନ ୨୦୧୧ରେ ଏକ ବର୍ଷରୁ କମ ଶିଶୁ ମୃତ୍ୟୁରେ ଏସ.ଆଇ.ଡି. ରୋଗ ତୃତୀୟ ସ୍ଥାନ ଅଧିକାର କରିଥିଲା ।ଏକ ମାସରୁ ଏକ ବର୍ଷ ବୟସ ମଧ୍ୟରେ ମୃତ୍ୟୁର ଏହା ଏକ ସାଧାରଣ କାରଣ । ଛଅ ମାସ ବୟସ ପୂର୍ବରୁ ୯୦ % ମୃତ୍ୟୁ ହୁଏ ଓ ୨ରୁ ୪ ମାସ ମଧ୍ୟରେ ବାରମ୍ବାର ସର୍ବାଧିକ ହୁଏ । ଝିଅଙ୍କ ଅପେକ୍ଷା ପୁଅମାନଙ୍କର ଏହା ଅଧିକ ହୁଏ ।
