ଅଦିତି ସିଂ ରଣା ଜଣେ ଭାରତୀୟ ବନ୍ଧୁକଚାଳନା ଖେଳାଳି, ଯେ ୧୦ ମିଟର୍ ଏୟାର୍ ରାଇଫଲ୍, ୫୦ ମିଟର୍ ରାଇଫଲ୍ ୩ ପୋଜିସନ୍ ଓ ୫୦ ମିଟର୍ ରାଇଫଲ୍ ପ୍ରୋନ୍ ବିଭାଗରେ ପ୍ରତିଦ୍ୱନ୍ଦୀତା କରନ୍ତି । ଅଦିତି ୨୦୧୪ ମସିହାରୁ ଭାରତୀୟ ବନ୍ଧୁକଚାଳନା ଦଳର ସଦସ୍ୟ ହୋଇ ଆସୁଛନ୍ତି । ସେ ୨୦୧୫ ଓ ୨୦୧୬ରେ ବିଶ୍ୱ ବିଶ୍ୱବିଦ୍ୟାଳୟ କ୍ରୀଡାରେ ଭାରତକୁ ପ୍ରତିନିଧିତ୍ୱ କରିଥିଲେ ।

୨୦୧୬ରେ ଆଜର୍‌ବେଇଜାନ୍‌ର ଗବାଲାଠାରେ ଆଇଏସ୍ଏସ୍ଏଫ୍ କନିଷ୍ଠ ବିଶ୍ୱ କପ୍‌ରେ ୫୦ ମିଟର୍ ରାଇଫଲ୍ ୩ ପୋଜିସନ୍ ମହିଳା ବିଭାଗରେ ଦଳଗତ ବିଭାଗରେ କାଂସ୍ୟ ପଦକ ବିଜୟୀ ହୋଇଥିଲେ ।

ସେ ୬୦ତମ ଜାତୀୟ ବନ୍ଧୁକଚାଳନା ପ୍ରତିଯୋଗିତା, ପୁନେ, ୨୦୧୬ରେ ହରିଆନାକୁ ପ୍ରତିନିଧିତ୍ୱ କରିଥିଲେ ଓ ୫୦ ମିଟର୍ ୩ ପୋଜିସନ୍ କନିଷ୍ଠ ମହିଳ ବିଭାଗରେ ଜାତୀୟ ଚାମ୍ପିଆନ୍ ହୋଇଥିଲେ । ସେ ଏହି ପ୍ରତିଯୋଗିତାରେ ସର୍ବମୋଟ ୬ଟି ପଦକ ଜିତିଥିଲେ ।

ସେ ୨୦୧୬ରେ ୨ଟି ସ୍ୱର୍ଣ୍ଣ ପଦକ ଜିତି ସର୍ବଭାରତୀୟ ବିଶ୍ୱବିଦ୍ୟାଳୟ ଚାମ୍ପିଆନ୍ ହୋଇଥିଲେ । ସେ ମଧ୍ୟ ତାଙ୍କ ମହାବିଦ୍ୟାଳୟ ସେଣ୍ଟ୍ ଷ୍ଟିଫେନ୍‌ସ ମହାବିଦ୍ୟାଳୟର ଅଧିନାୟକତ୍ୱ କରିଥିଲେ ।

ଅଦିତି ତାଙ୍କର ବିଦ୍ୟାଳୟ ଜୀବନ ଡିପିଏସ୍ ଇଣ୍ଟର୍‌ନ୍ୟାସ୍‌ନାଲ୍, ସାକେତ୍, ନୂଆ ଦିଲ୍ଲୀରୁ ଆରମ୍ଭ କରିଥିଲେ ଓ ସେଣ୍ଟ୍ ଷ୍ଟିଫେନ୍‌ସ ମହାବିଦ୍ୟାଳୟ, ଦିଲ୍ଲୀରୁ ସ୍ନାତ୍ତକ ଶିକ୍ଷା କରିଥିଲେ ।
