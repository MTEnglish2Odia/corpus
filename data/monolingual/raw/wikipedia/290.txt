ଓଷ୍ଟିଓମାୟେଲାଇଟିସ ବା ଓଏମ ଏକ ରୋଗ ଯେଉଁଥିରେ ଅସ୍ଥିରେ ସଂକ୍ରମଣ ହୁଏ । ଏହି ରୋଗରେ ଅସ୍ଥିରେ ଯନ୍ତ୍ରଣା ହୁଏ, ଅସ୍ଥି ଉପର ଅଂଶ ଲାଲ ଦେଖାଯାଏ, ଜ୍ୱର ଓ ରୋଗୀକୁ ଦୁର୍ବଳ ଲାଗେ । ପିଲାମାନଙ୍କର ଅବୟବରେ ଥିବା ଲମ୍ବା ଅସ୍ଥି ଓ ବଡ଼ ମଣିଷଙ୍କର ପାଦ, ମେରୁଅସ୍ଥି ଓ ହିପ ଆକ୍ରମଣର ଶିକାର ହୁଅନ୍ତି ।

ସାଧାରଣତଃ ଏହି ରୋଗ ଜୀବାଣୁ ସଂକ୍ରମଣ ଯୋଗୁ ଓ କ୍ୱଚିତ୍ କବକ ସଂକ୍ରମଣ ଯୋଗୁ ହୁଏ । ରକ୍ତ ମାଧ୍ୟମରେ ବା ସ୍ଥାନୀୟ ତନ୍ତୁ ସଂକ୍ରମଣରୁ ଏହା ବ୍ୟାପିଯାଇ ଅସ୍ଥିକୁ ଆକ୍ରମଣ କରେ । ମଧୁମେହ, ଶିରାଭ୍ୟନ୍ତର ଔଷଧ ବ୍ୟବ‌ହାର, ପୂର୍ବତନ ସ୍ପ୍ଲେନେକଟୋମି, ସ୍ଥାନୀୟ ଆଘାତ ଥିଲେ ଏହି ରୋଗ ସଙ୍କଟ ରହିବ । ଲକ୍ଷଣ ଅନୁଶୀଳନ କରି ସ୍ୱାଭାବିକ ଭାବରେ ଏହି ରୋଗ ନିର୍ଣ୍ଣୟ କରାଯାଇପାରେ । ରକ୍ତ ପରୀକ୍ଷା, ମେଡିକାଲ ଇମେଜିଙ୍ଗ, ଅସ୍ଥି ବାୟୋପ୍ସି କରି ଏହାକୁ ନିଧାର୍ଯ୍ୟ କରାଯାଏ ।

ଓଷ୍ଟିଓମାୟେଲାଇଟିସ ଚିକିତ୍ସାରେ ଉଭୟ ଜୀବାଣୁରୋଧୀ ଓ ଅପରେଶନ କରିବା ଆବଶ୍ୟକ ହୁଏ । ରୋଗା ସ୍ଥାନ‌କୁ ରକ୍ତ ସରବରାହ କମ୍ ଥିଲେ ଆମ୍ପୁଟେସନ କରାଯାଏ । ତୁରନ୍ତ ଚିକିତ୍ସାର ଫଳାଫଳ ଭଲ ରହେ । ବର୍ଷକୁ ଏକ ଲକ୍ଷ ଲୋକରେ ୨.୪ ଲୋକ ଆକ୍ରାନ୍ତ ହୁଅନ୍ତି । ସାଧାରଣତଃ ଯୁବା ଓ ବୃଦ୍ଧାବସ୍ଥାର ଲୋକଙ୍କୁ ଅଧିକ ରୋଗ ହୁଏ । ମହିଳାଙ୍କ ଅପେକ୍ଷା ପୁରୁଷମାନେ ଅଧିକ ଆକ୍ରାନ୍ତ ହୁଅନ୍ତି । ଖ୍ରୀ:ପୂ: ୩୦୦ରେ ହିପ୍ପୋକ୍ରେଟ ପ୍ରଥମେ ଏହି ରୋଗ ବିଷୟ ଲେଖିଥିଲେ । ଆଣ୍ଟିବାୟୋଟିକ ଉଦ୍ଭାବନ ପୂର୍ବରୁ ଏହି ରୋଗ ମୃତ୍ୟୁ ସଙ୍କଟ ଉଲ୍ଲେଖନୀୟ ଥିଲା ।

ଛାଞ୍ଚ:Commonscatinline
