ଅନନ୍ତ କୁମାର ପଣ୍ଡା, ବାଲେଶ୍ୱର ଜିଲ୍ଲାର ଭୋଗରାଇଠାରେ ଜନ୍ମିତ ଜଣେ ଭାସ୍କର୍ଯ୍ୟ ଶିଳ୍ପୀ ଥିଲେ । ଭାସ୍କର୍ଯ୍ୟ କଳା କ୍ଷେତ୍ରରେ ନିପୁଣତା ପାଇଁ, ତାଙ୍କୁ ଧର୍ମପଦ ପୁରସ୍କାରରେ ସମ୍ମାନିତ କରାଯାଇଥିଲା । ଭାସ୍କର୍ଯ୍ୟ କଳା ବ୍ୟତିତ ତୈଳଚିତ୍ର, ଅଭିନୟ ଓ ଗଳ୍ପରଚନା ତାଙ୍କ ବ୍ୟକ୍ତିତ୍ୱର ଅନ୍ୟ ବିଭବ ଥିଲା ।

ଅନନ୍ତ, ୧୯୩୪ ମସିହାରେ ଭୋଗରାଇଠାରେ ଜନ୍ମଗ୍ରହଣ କରିଥିଲେ । ଯୁବାବସ୍ଥାରୁ ସେ କଳା, ଅଭିନୟ ଓ ଛାତ୍ର ରାଜନୀତି ସହିତ ସଂଶ୍ଳିଷ୍ଟ ରହିଥିଲେ । ଫକୀର ମୋହନ କଲେଜରେ ପାଠ ପଢିବା ବେଳେ, ମାଣିକ ଯୋଡ଼ି ନାଟକରେ ନାରୀ ଭୂମିକାରେ ଅଭିନୟ କରି, ଶ୍ରେଷ୍ଠ ଅଭିନେତାର ପୁରସ୍କାର ପାଇଥିଲେ । ସେ ୧୯୫୯ ମସିହାରେ ଶାନ୍ତି ନିକେତନର ବିଶ୍ୱଭାରତୀ ବିଶ୍ୱବିଦ୍ୟାଳୟରୁ କଳାରେ ଡିପ୍ଲୋମା କରିଥିଲେ । ପ୍ରଥମ ଓଡ଼ିଆ ଭାବରେ ସେ ବିଶ୍ୱଭାରତୀ ବିଶ୍ୱବିଦ୍ୟାଳୟର ଛାତ୍ରସଂଘର କାର୍ଯ୍ୟକାରୀ ସଭାପତି ଭାବରେ ନିର୍ବାଚିତ ହୋଇଥିଲେ । ସେ ବାଲେଶ୍ୱର ଜିଲ୍ଲା ଛାତ୍ର ସଂଘର ସଭାପତି, ଭାରତୀୟ ଗଣତାନ୍ତ୍ରିକ ଯୁବ ଫେଡେରେସନର ସଭ୍ୟ ରୂପେ ମଧ୍ୟ କାର୍ଯ୍ୟ କରିଥିଲେ । ୨୦୧୭ ମସିହା ଫେବୃଆରୀ ୧୫ତାରିଖରେ ତାଙ୍କର ନିଧନ ହୋଇଥିଲା ।

ରାଜ୍ୟ ତଥା ରାଜ୍ୟ ବାହାରେ ବହୁସ୍ଥାନରେ ଅନନ୍ତଙ୍କ କଳାକୃତି ସ୍ଥାନ ପାଇଛି :
