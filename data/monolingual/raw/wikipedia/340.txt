ଅନିକା କବୀର ଶକ, ; ଜନ୍ମସ୍ଥାନ: ମୁନସୀଗଞ୍ଜ, ବଙ୍ଗଳାଦେଶ) ଜଣେ ବଙ୍ଗଳାଦେଶୀ ଅଭିନେତ୍ରୀ, ନର୍ତ୍ତକୀ ଏବଂ ମଡେଲ । ସେ ମୁଖ୍ୟତଃ ବଙ୍ଗଳାଦେଶୀ କଥାଚିତ୍ର ଜଗତ ଏବଂ ଦୂରଦର୍ଶନରେ ଅଭିନୟ କରନ୍ତି । ଅନିକା ୨୦୦୨ ମସିହାରେ ମଡେଲିଂରେ ତାଙ୍କର ପେଶେ ଶକ୍କର ଜରିଆରେ ଆରମ୍ଭ କରିଥିଲେ । ୨୦୦୮ ମସିହାରେ ଅନିକା ଦୂରଦର୍ଶନରେ ଅଭିନୟ କରିବା ଆରମ୍ଭ କରିଥିଲେ । ସେ ରେଡୋୟାନ ରୋନୀଙ୍କ ଦୂରଦର୍ଶନ ଦାହାରାବାହିକ ଏଫ୍ଏନ୍ଏଫ୍: ଫ୍ରେଣ୍ଡ୍ସ ଆଣ୍ଡ ଫେମିଲି ଜରିଆରେ ଦୂରଦର୍ଶନରେ ଅଭିନୟ ଆରମ୍ଭ କରିଥିଲେ । ଏହାପରେ ୨୦୧୦ ମସିହାରେ ସେ ବଙ୍ଗଳାଦେଶର କଥାଚିତ୍ର ଜଗତରେ କାମ କରିବା ଆରମ୍ଭ କରିଥିଲେ । ଅନିକାଙ୍କର ପ୍ରଥମ କଥାଚିତ୍ର ଥିଲା ବୋଲୋ ନା ତୁମି ଆମାର୍ । ଏମ୍‌.ବି. ମାଣିକଙ୍କ ନିର୍ଦ୍ଦେଶିତ ଏହି କଥାଚିତ୍ରଟିରେ ଅନିକାଙ୍କ ସ‌ହ ନାୟିକା ଭୂମିକାରେ ଅଭିନୟ କରିଥିଲେ ଶକିବ ଖାନ । ଏହାପରେ ୨୦୧୪ରେ ତାଙ୍କର ୨ୟ କଥାଚିତ୍ର ଅଳ୍ପ ଅଳ୍ପ ପ୍ରେମର ଗଳ୍ପ ମୁକ୍ତିଲାଭ କରିଥିଲା, ଯେଉଁଥିରେ ଅନିକାଙ୍କ ସ‌ହ ନାୟକ ଭୂମିକାରେ ଅଭିନୟ କରିଥିଲେ ନିଳୟ ଆଲମଗୀର । ଅନିକା ବଙ୍ଗଳାଦେଶର ଟେଲିକମୁନିକେସନ ସେବା ବାଂଲାଲିଙ୍କର ଜଣେ ବ୍ରାଣ୍ଡ ଆମ୍ବାସଡର ଭାବରେ ବିଭିନ୍ନ ବିଜ୍ଞାପନରେ କାର୍ଯ୍ୟ କରିଥିଲେ ।

ଅନିକା କବୀର ଶୋକ ୨୫ ଅକ୍ଟୋବର ୧୯୯୩ରେ ବଙ୍ଗଳାଦେଶର ଢାକାର ଜାତୀୟ ହସ୍ପାତାଳରେ ଜନ୍ମଗ୍ରହଣ କରିଥିଲେ । ତାଙ୍କ ବାପା ଶମିମ କବୀର ଓ ମାଆ ଶାହିଦା କବୀର । ଅନିକାଙ୍କର ଘର ହେଉଛି ବିକ୍ରମପୁରର ମୁନସୀଗଞ୍ଜ । ସେ ୨୦୦୯ ମସିହାରେ ସ୍କୁଲ ଶିକ୍ଷା ଶେଷ କରିଥିଲେ ।

ଅନିକା ପ୍ରଥମେ ଜଣେ ମଡେଲ ଭାବରେ କାମ କରିବା ଆରମ୍ଭ କରିଥିଲେ । ସେ ବଙ୍ଗଳାଦେଶର ଟେଲି କମୁନିକେସନ ସେବା ସଂସ୍ଥା ବାଂଲାଲିଙ୍କର ଜଣେ ବ୍ରାଣ୍ଡ ଆମ୍ବାସଡର ଭାବରେ କାର୍ଯ୍ୟ କରିଥିଲେ ଏବଂ ବିଭିନ୍ନ ବିଜ୍ଞାପନରେ କାର୍ଯ୍ୟ କରିଥିଲେ । ଏହି ବିଜ୍ଞାପନରେ ତାଙ୍କର ଲୋକପ୍ରିୟତା ବଢ଼ିଥିଲା । ଏହାପରେ ଜଣେ ମଡେଲ ଭାବରେ ଅନେକ ବିଜ୍ଞାପନରେ କାର୍ଯ୍ୟ କରିଥିଲେ ।

୨୦୦୮ ମସିହାରେ ଅନିକା ଅଭିନୟ ଆରମ୍ଭ କରିଥିଲେ । ସେ ରେଡୋୟାନ ରୋନୀଙ୍କ ଦୂରଦର୍ଶନ ଦାହାରାବାହିକ ଏଫ୍ଏନ୍ଏଫ୍: ଫ୍ରେଣ୍ଡ୍ସ ଆଣ୍ଡ ଫେମିଲି ଜରିଆରେ ଦୂରଦର୍ଶନରେ ଅଭିନୟ ଆରମ୍ଭ କରିଥିଲେ । ଏହାପରେ ସେ ବିଭିନ୍ନ ରିୟାଲିଟି ଶୋ ଏବଂ ଦୂରଦର୍ଶନ ଧାରାବାହିକରେ କାମ କରିଥିଲେ । ଅନିକା ଫିପ୍ଟି ଫିପ୍ଟି, ଦିବା ରାତ୍ରି ଖୋଲା ଥାକେ, ରଙ୍ଗ ଏବଂ ପଲ୍ଲବ ବିଶ୍ୱାସଙ୍କ ନିର୍ଦ୍ଦେଶିତ ଧାରାବାହିକ କଲେଜ ଭଳି ଧାରାବାହିକରେ ଅଭିନୟ କରିଥିଲେ । ବଙ୍ଗାଳୀ ଧାରାବାହିକ ବ୍ୟତୀତ ଅନ୍ୟାନ୍ୟ କିଛି ଧାରାବାହିକରେ ମଧ୍ୟ ସେ ଅଭିନୟ କରିଥିଲେ । ବିଡି ଗୁରା ମଶୋଲା, ଉରୋ ଲେମନ, ତୋଶିନ ଫ୍ୟାନ ଆଦି ଅନ୍ଯ ଭାଷାର ଦୂରଦର୍ଶନ ଧାରାବାହିକରେ ମଧ୍ୟ ସେ କାମ କରିଥିଲେ ।

୨୦୧୦ ମସିହାରେ ଅନିକା ବଙ୍ଗଳାଦେଶୀ କଥାଚିତ୍ର ଜଗତରେ କାମ କରିବା ଆରମ୍ଭ କରିଥିଲେ । ଏମ୍‌.ବି. ମାଣିକଙ୍କ ନିର୍ଦ୍ଦେଶିତ କଥାଚିତ୍ର ବୋଲୋ ନା ତୁମି ଆମାର୍ ଜରିଆରେ ସେ କଥାଚିତ୍ର ଜଗତରେ ପ୍ରବେଶ କରିଥିଲେ । ଏହି କଥାଚିତ୍ରଟିରେ ଅନିକାଙ୍କ ସ‌ହ ନାୟକ ଭୂମିକାରେ ଅଭିନୟ କରିଥିଲେ ଶକିବ ଖାନ । ଏହାପରେ ୨୦୧୪ରେ ଅନିକାଙ୍କର ୨ୟ କଥାଚିତ୍ର ଅଳ୍ପ ଅଳ୍ପ ପ୍ରେମର ଗଳ୍ପ ମୁକ୍ତିଲାଭ କରିଥିଲା, ଯାହାର ନିର୍ଦ୍ଦେଶନା ଦେଇଥିଲେ ସନୈତ ହୁସେନ । ୨୦୧୭ ମସିହାରେ ନିର୍ଦ୍ଦେଶକ ସାଗରଙ୍କ ନିର୍ଦ୍ଦେଶିତ ଚଳଚ୍ଚିତ୍ର ନୀଳ ଆକାଶର ନିଚେ ଆମିରେ ଅନିକା ଅଭିନୟ କରିଥିଲେ ।
