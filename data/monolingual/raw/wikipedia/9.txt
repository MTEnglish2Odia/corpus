ଓକ୍ସାଲିପ୍ଲାଟିନ ଏକ କର୍କଟ ଔଷଧ ଯାହା ବୃହଦନ୍ତ୍ର-ମଳାଶୟ କର୍କଟ ରୋଗ ଚିକିତ୍ସା ନିମନ୍ତେ ଦିଆଯାଏ । ଅଧିକାଂଶ ସମୟରେ ଅଧିକ ଆଗେଇ ଯାଇଥିବା କର୍କଟ ରୋଗରେ ଏହା ଫ୍ଲୋରୋୟୁରାସିଲ ଓ ଫୋଲିନିକ ଏସିଡ ସ‌ହିତ ଦିଆଯାଏ । ଏହା ଶିରାଭ୍ୟନ୍ତର ଇଞ୍ଜେକସନ ଆକାରରେ ଦିଆଯାଏ ।

ସାଧାରଣ ପ୍ରତିକ୍ରିୟାରେ କାଲୁଆ ଅନୁଭବ, ଥକ୍କା ଅନୁଭବ, ଅଇ, ତରଳ ଝାଡ଼ା ଓ ସ୍ୱଳ୍ପ ରକ୍ତ କଣିକା ହେବା ଦେଖାଯାଏ । ସାଂଘାତିକ ପ୍ରତିକ୍ରିୟାରେ ଆଲର୍ଜି ପ୍ରତିକ୍ରିୟା ହୋଇପାରେ । ଗର୍ଭାବସ୍ଥାରେ ଶିଶୁର ହାନୀ ହୁଏ । ଏହା ପ୍ଲାଟିନମ-ବେସ କର୍କଟରୋଧୀ ଶ୍ରେଣୀର ଏକ ଔଷଧ । ଡିଏନଏ ଦ୍ୱିଗୁଣନ ହେବାକୁ ଅବରୋଧ କରି କାର୍ଯ୍ୟକ୍ଷମ ହୁଏ ।

ସନ ୧୯୭୬ରେ ଓକ୍ସାଲିପ୍ଲାଟିନ ପେଟେଣ୍ଟ ହେବାପରେ ସନ ୧୯୯୬ରେ ଡାକ୍ତରୀ ବ୍ୟବ‌ହାର ନିମନ୍ତେ ସ୍ୱୀକୃତ ହୋଇଥିଲା । ଏହାର ନାମ ବିଶ୍ୱ ସ୍ୱାସ୍ଥ୍ୟ ସଂଗଠନର ଅତ୍ୟାବଶ୍ୟକୀୟ ଔଷଧ ଚିଠାରେ ଅଛି ଯାହା ମୌଳିକ ସ୍ୱାସ୍ଥ୍ୟ ସିସ୍ଟମ ନିମନ୍ତେ ଅତି ମହତ୍ତ୍ୱପୂର୍ଣ୍ଣ । ବିକାଶଶୀଳ ଦେଶମାନଙ୍କରେ ଏହି ଔଷଧର ଏକ ଭାଏଲର କ୍ରୟ ମୂଲ୍ୟ ୮.୭୪ରୁ ୧୨୫ ଆମେରିକୀୟ ଡଲାର । ଇଂଲଣ୍ଡରେ ଏହାର ୧୦୦ମିଗ୍ରା ଡୋଜର ମୂଲ୍ୟ ୨୯୯.୫୦ ପାଉଣ୍ଡ ।
