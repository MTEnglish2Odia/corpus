ଓପିଅଏଡ ମାତ୍ରାଧିକ ଏକ ବିଷକ୍ରିୟା ଯାହା ଦେହରେ ଅତ୍ୟଧିକ ଓପିଅଏଡ ଯୋଗୁ ହୁଏ । ମର୍ଫିନ, ହିରୋଇନ, ଫେଣ୍ଟାନିଲ, ଟ୍ରାମାଡୋଲ, ମେଥାଡନ ଇତ୍ୟାଦି ଓପିଅଏଡ ମଧ୍ୟରେ ଗଣାହୁଅନ୍ତି । ଶ୍ୱାସକ୍ରିୟା ଅବସାଦ, ଛୋଟ ଆଖି ପିତୁଳା, ଚେତାଶୂନ୍ୟ ଆଦି ଲକ୍ଷଣ ଏହି ଅବସ୍ଥାରେ ଦେଖାଯାଏ । ଲକ୍ଷଣର ଆରମ୍ଭ କି ଉପାୟରେ ଓପିଅଏଡ ସେବନ ହେଉଛି ତାହା ଉପରେ ନିର୍ଭର କରେ । ଆରମ୍ଭରୁ ବଞ୍ଚିଗଲେ ମଧ୍ୟ ରାବଡୋମାୟୋଲାଇସିସ, ପଲମୋନାରି ଇଡିମା, କମ୍ପାର୍ଟମେଣ୍ଟ ସିଣ୍ଡ୍ରୋମ, ସ୍ଥାୟୀ ମସ୍ତିଷ୍କ କ୍ଷତି ଭଳି ଜଟିଳ ସମସ୍ୟା ଦେଖାଯାଏ ।

ଓପିଅଏଡ ନିର୍ଭର, ଓପିଅଏଡ ଇଞ୍ଜେକସନ, ଇଥାନଲ ବା ବେଞ୍ଜୋଡାଏଜେପିନ ବ୍ୟବ‌ହାର କଲେ ଏହି ଓପିଅଏଡ ସଙ୍କଟ ସୃଷ୍ଟି ହୁଏ । ଡିଟକ୍ସିଫିକେସନ କଲାବେଳେ ଏହି ସଙ୍କଟ ଅଧିକ ରହେ । କୌଣସି ବେମାରୀ ନିମନ୍ତେ କ୍ରନିକ ବା ସ୍ଥାୟୀ ଯନ୍ତ୍ରଣା ନିମନ୍ତେ ରୋଗୀ ଓପିଅଏଡ ନେଉଥିଲେ ଏହା ପ୍ରତି ନିର୍ଭରତା ବଢ଼ିଯାଏ । ଲକ୍ଷଣ ଦେଖି ରୋଗ ନିର୍ଣ୍ଣୟ କରିହୁଏ ।

ପ୍ରାରମ୍ଭିକ ଚିକିତ୍ସା ମଧ୍ୟରେ ଉତ୍ତମ ଶ୍ୱାସକ୍ରିୟା ନିମନ୍ତେ ଅମ୍ଳଜାନ ଯୋଗାଇ ଦିଆଯାଏ ।oxygen. ଶ୍ୱାସକ୍ରିୟା ଚାଲୁ ନ ହେଲେ ନାଲୋକ୍ସୋନ ଦିଆଯାଏ । ନାଲୋକ୍ସୋନ ନାସା ମଧ୍ୟ ଦେଇ ଦିଆଗଲେ ବା ଇଞ୍ଜେକସନ ଆକାରରେ ଦେଲେ ସମ ଭାବରେ କାମ କରେ । କିଛି ଉପଶମ ହେବା ପରେ ଡାକ୍ତରଖାନା ନ‌ଗଲେ ସ୍ୱଳ୍ପ କାଳ ପାଇଁ କିଛି ସଙ୍କଟ ନଥାଏ । ମାତ୍ରାଧିକ ଯୋଗୁ ମୃତ୍ୟୁ ଟାଳିବାକୁ ନାଲୋକ୍ସୋମ ଦିଆଯାଏ ଓ ଓପିଅଏଡ ନିର୍ଭରତାରୁ ଦୂରେଇବାକୁ ଚେଷ୍ଟା କରିବାକୁ ହୁଏ ।

ଓପିଅଏଡ ବ୍ୟବ‌ହାର ବେମାରୀ ଫଳରେ ସନ ୧୯୯୦ରେ ୧୮,୦୦୦ ମୃତ୍ୟୁ ହୋଇଥିବା ବେଳେ ସନ ୨୦୧୫ରେ ଏହା ବୃଦ୍ଧି ପ୍ରାପ୍ତ ହୋଇ ୧୨୨,୦୦୦ ମୃତ୍ୟୁ ହୋଇଥିଲା । କେବଳ ଯୁକ୍ତରାଷ୍ଟ୍ର ଆମେରିକାରେ ଓପିଅଏଡ ଯୋଗୁ ୩୩,୦୦୦ ମୃତ୍ୟୁ, ପ୍ରେସକ୍ରିପସନ ନେଇ ୨୦,୧୦୦ ଓ ହିରୋଇନ ଯୋଗୁ ୧୩,୦୦୦ ମୃତ୍ୟୁ ହୋଇଥିଲା । ଯୁକ୍ତରାଷ୍ଟ୍ର ଆମେରିକାରେ ସମୁଦାୟ ମାତ୍ରାଧିକ ଔଷଧ ମୃତ୍ୟୁର ୬୦% ଓପିଅଏଡ ଯୋଗୁ ହୋଇଥାଏ । ସନ ୧୯୯୦ରେ ଔଷଧ କାରଖାନାର ଆଶ୍ୱାସନା ବାଣୀ 'ଓପିଅଏଡ ନିରାପଦ' ଯୋଗୁ ଓପିଅଏଡ ମଡ଼କ ପଡ଼ିଥିଲା ।
