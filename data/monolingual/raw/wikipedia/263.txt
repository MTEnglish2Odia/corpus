ଓମ୍ବିଟାସଭିର/ପାରିଟାପ୍ରେଭିର/ରିଟୋନାଭିର ଏକ ଔଷଧ ଯାହା ହେପାଟାଟିସ ସି ରୋଗର ଚିକିତ୍ସା ନିମନ୍ତେ ବ୍ୟବ‌ହାର କରାଯାଏ । ଏହା ଏକ ସ୍ଥିରିକୃତ ମାତ୍ରାର ମିଶ୍ରିତ ଔଷଧ ଯେଉଁଥିରେ 
ଓମ୍ବିଟାସଭିର, ପାରିଟାପ୍ରେଭିର, ଓ ରିଟୋନାଭିର ଥାଏ । ବିଶେଷତଃ ହେପାଟାଇଟିସ ସି ଭୁତାଣୁ ଜେନୋଟାଇପ ୧ ବା ୪ ସଂକ୍ରମଣ ନିମନ୍ତେ ଡାସାବୁଭିର ଓ ରିବାଭିରିନ ସ‌ହିତ ଏହା ଦିଆଯାଏ । ଏହାର ଆରୋଗ୍ୟ ହାର ପ୍ରାୟ ୯୫% । ଏହା ପାଟିରେ ଦିଆଯାଏ ।

ଏହି ଔଷଧ ସାଧାରଣତଃ ଦେହ ସ‌ହ୍ୟ କରିପାରେ । ସାଧାରଣତଃ ଅଇ, ଗଲୁ ଓ ନିଦ୍ରା ସମସ୍ୟା ଦେଖାଯାଏ । ପୂର୍ବରୁ ହେପାଟାଇଟିସ ବି ସଂକ୍ରମିତ ହୋଇଥିବା ଲୋକଙ୍କର ଆଲର୍ଜି ପ୍ରତିକ୍ରିୟା ଓ ରୋଗ ପୁନର୍ଜୀବିତ ହୋଇପାରେ । ଯକୃତ ସମସ୍ୟା ଥିବା ଲୋକଙ୍କର ଏହା ବ୍ୟବ‌ହାର କରିବା ଉଚିତ ନୁହେଁ । ଗର୍ଭାବସ୍ଥାରେ ଏହା ହାନି କରିବା ଜଣାଯାଇନଥିଲେ ମଧ୍ୟ ଏହା ଉପରେ ଅଧିକ ଅନୁଶୀଳନ ହୋଇନାହିଁ । ଏହି ଔଷଧ ମଧ୍ୟରେ ଥିବା ପ୍ରତ୍ୟେକ ଉପାଦାନର କାର୍ଯ୍ୟବିଧି ସ୍ୱତନ୍ତ୍ର ଥାଏ । ପାରିଟାପ୍ରେଭିର ନଷ୍ଟ ହେବାରୁ ରିଟୋନାଭିର କମ୍ କରେ । 

ଯୁକ୍ତରାଷ୍ଟ୍ରରେ ସନ ୨୦୧୫ରେ ଡାକ୍ତରୀ ବ୍ୟବ‌ହାର ନିମନ୍ତେ ଓମ୍ବିଟାସଭିର/ପାରିଟାପ୍ରେଭିର/ରିଟୋନାଭି ସ୍ୱୀକୃତ ହୋଇଥିଲା । ଏହାର ନାମ ବିଶ୍ୱ ସ୍ୱାସ୍ଥ୍ୟ ସଂଗଠନର ଅତ୍ୟାବଶ୍ୟକୀୟ ଔଷଧ ଚିଠାରେ ଅଛି ଯାହା ମୌଳିକ ସ୍ୱାସ୍ଥ୍ୟ ସିସ୍ଟମ ନିମନ୍ତେ ଅତି ମହତ୍ତ୍ୱପୂର୍ଣ୍ଣ । ସଂଯୁକ୍ତ ରାଷ୍ଟ୍ରରେ ଏହି ଔଷଧର ୧୨ ସପ୍ତାହର ଖର୍ଚ୍ଚ ପ୍ରାୟ ୩୨,୧୯୯.୯୯ ପାଉଣ୍ଡ । ଯୁକ୍ତରାଷ୍ଟ୍ର ଆମେରିକାରେ ଏହାର ୧୨ ସପ୍ତାହ ଚିକିତ୍ସାର ହୋଲସେଲ ମୂଲ୍ୟ ୭୬,୬୫୩.୦୦ ଆମେରିକୀୟ ଡଲାର ।
