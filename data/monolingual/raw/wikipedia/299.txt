ଅନଙ୍ଗ ଉଦୟ ସିଂହ ଦେଓ ଓଡ଼ିଶାର ପୂର୍ବତନ ମୁଖ୍ୟମନ୍ତ୍ରୀ ରାଜେନ୍ଦ୍ର ନାରାୟଣ ସିଂହଦେଓଙ୍କ ପୁତ୍ର । ପାଟଣାଗଡ଼ ରାଜବଂଶର ଉତ୍ତରାଧିକାରୀ ଭାବେ ଅନଙ୍ଗ ଉଦୟ ଲୋଇସିଙ୍ଗା ନିର୍ବାଚନ ମଣ୍ଡଳୀରୁ ସ୍ୱତନ୍ତ୍ରଦଳ ଟିକେଟରେ ୧୯୭୪ ମସିହାରେ ବିଧାନ ସଭାକୁ ନିର୍ବାଚିତ ହୋଇ ନନ୍ଦିନୀ ଶତପଥୀଙ୍କ ନେତୃତ୍ୱାଧୀନ ମନ୍ତ୍ରୀମଣ୍ଡଳରେ ଜଙ୍ଗଲ, ମତ୍ସ୍ୟ ଓ ପଶୁସମ୍ପଦ ରାଷ୍ଟ୍ରମନ୍ତ୍ରୀ ଭାବେ ଯୋଗ ଦେଇଥିଲେ ।
୧୯୭୭ରୁ ୧୯୯୦ ପର୍ଯ୍ୟନ୍ତ ସେ ବାହରେ ରହିବା ପରେ ୧୯୯୦ରୁ ୨୦୦୦ ପର୍ଯ୍ୟନ୍ତ ସେ ବଲାଙ୍ଗୀର ଆସନରୁ ଜନତାଦଳ ଟିକେଟରେ ରାଜ୍ୟ ବିଧାନ ସଭାକୁ ପ୍ରତିନିଧିତ୍ୱ କରିଥିଲେ । ବିଜୁ ପଟ୍ଟନାୟକଙ୍କ ନେତୃତ୍ୱରେ ଗଠିତ ସରକାରରେ ସେ ପର୍ଯ୍ୟଟନ, କ୍ରୀଡ଼ା ଓ ଯୁବବ୍ୟାପାର ମନ୍ତ୍ରୀ ହୋଇଥିଲେ ୤ ୨୦୦୦ ମସିହାରେ ଜନତା ଦଳ ବିଜଦରେ ରୂପାନ୍ତରିତ ହେବାପରେ ସେ ଦଳୀୟ ଟିକେଟରେ ବଲାଙ୍ଗୀର ଆସନରୁ ବିଧାନ ସଭାରେ ପ୍ରତିନିଧିତ୍ୱ କରିଆସୁଛନ୍ତି । ନବୀନ ପଟ୍ଟନାୟକଙ୍କ ନେତୃତ୍ୱରେ ଗଠିତ ସରକାରରେ ଅନଙ୍ଗ ଉଦୟ ଶକ୍ତି, ଇସ୍ପାତ ଓ ଖଣି, ପୂର୍ତ୍ତ, ଗୃହନିର୍ମାଣ, ଯୋଜନା ଓ ସମନ୍ୱୟ ଓ ଅବକାରୀ ଭଳି ଦାୟିତ୍ୱ ତୁଲାଇଛନ୍ତି ।
