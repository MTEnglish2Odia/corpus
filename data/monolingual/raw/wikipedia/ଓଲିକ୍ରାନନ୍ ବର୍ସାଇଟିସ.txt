ଓଲିକ୍ରାନନ୍ ବର୍ସାଇଟିସ ରୋଗରେ କ‌ହୁଣୀ ଅଗ୍ରଭାଗ ଲାଲ ଦେଖାଯାଏ, ଫୁଲିଯାଏ ଓ ଯନ୍ତ୍ରଣା ହୁଏ । ସଂକ୍ରମଣ ଯୋଗୁ ହେଉଥିଲେ ଜ୍ୱର ରହିପାରେ । ଏହା ଅପେକ୍ଷାକୃତ ଏକ ସାଧାରଣ ବେମାରୀ ଓ ବର୍ସାଇଟିସ ରୋଗମାନଙ୍କ ମଧ୍ୟରେ ମଧ୍ୟ ଏକ ପ୍ରମୁଖ ରୋଗ ।

ଏହାର କାରଣ ସମ୍ପର୍କରେ ଅନୁଶୀଳନ କଲେ ଦେଖାଯାଏ, ଆଘାତ ବା କ‌ହୁଣୀ ଉପରେ ଅଧିକ ଚାପ ପଡ଼ିଲେ ହୁଏ ଓ ଏହା ବ୍ୟତୀତ ସଂକ୍ରମଣ ବା ଅନ୍ୟାନ୍ୟ ଭେଷଜ ରୋଗ ଯେପରିକି ରିଉମାଟଏଡ ଆର୍ଥ୍ରାଇଟିସ, ବାତରକ୍ତ କାରଣରୁ ହୋଇପାରେ । କେତେକ କାର୍ଯ୍ୟ ଯେପରିକି ବଗିଚା, ମେସିନ, ଖଣି ଓ ପ୍ଲମ୍ବିଙ୍ଗ କାମ ସ‌ହିତ ଏ ରୋଗ ସଂଯୁକ୍ତ ଥାଏ । ରୋଗ ଥିବା ସ୍ଥାନରେ ଚର୍ମ ଓ ଓଲିକ୍ରାନନ ଅସ୍ଥି ମଧ୍ୟରେ ସାଧାରଣତଃ ଏକ ବର୍ସା ବା ଏକ ସ୍ୱଳ୍ପ ତରଳ ପଦାର୍ଥ ଭରା ଥଳି ଥାଏ ଯାହାର ପ୍ରଦାହ ହୋଇ ଅଧିକ ତରଳ ପଦାର୍ଥ ଜମିଯାଏ । ଲକ୍ଷଣ ଉପରେ ରୋଗ ନିର୍ଣ୍ଣୟ ନିର୍ଭର କରେ ।

ସମ୍ଭାବ୍ୟ ଆଘାତ ଏଡ଼େଇବା, ଇଲାସ୍ଟିକ ବ୍ୟାଣ୍ଡେଜ ବ୍ୟବ‌ହାର କରିବା ଓ ଏନଏସଏଆଇଡି ଔଷଧ ଦେଇ ଚିକିତ୍ସା କରାଯାଏ । ସଂକ୍ରମଣ ଥିଲେ ଆଣ୍ଟିବାୟୋଟିକ ଓ ଅଧିକ ତରଳ ପଦାର୍ଥ ଜମିଥିଲେ ଅପରେଶନ କରି ନିଷ୍କାସନ କରାଯାଏ । ସ୍ଟିରଏଡ steroid ଇଞ୍ଜେକସନ ଦେବାରେ ମତୈକ୍ୟ ନାହିଁ । ଅନ୍ୟ ସମସ୍ତ ଉପଚାର ଫଳପ୍ରଦ ନହେଲେ ଅପରେଶନ କରିବାକୁ ସୁପାରିସ କରାଯାଏ ।
