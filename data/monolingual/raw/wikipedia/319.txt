ଅନନ୍ତ ବଳଦେବଜୀଉ ମନ୍ଦିର ବାଲେଶ୍ୱରରେ ଅବସ୍ଥିତ ଏକ ହିନ୍ଦୁ ମନ୍ଦିର । ଏହି ମନ୍ଦିରଟିରେ ବଳଦେବଜୀଉ ପୂଜା ପାଉଛନ୍ତି । ୧୨୮୯ ସନରେ ଏହି ମନ୍ଦିରଟି ନିର୍ମାଣ କରାଯାଇଥିଲା ।

ଏହି ମନ୍ଦିରଟି ବାଲେଶ୍ୱର ଜିଲ୍ଲାର ସୋରୋ ବ୍ଲକ ଅନ୍ତର୍ଗତ ଅନନ୍ତପୁର ପାଖରେ ଥିବା ଗୁଡ୍ ଗ୍ରାମରେ ଅବସ୍ଥିତ । ମନ୍ଦିରଟି ଉଭୟ ବାଲେଶ୍ୱର ଓ ଭଦ୍ରକ ଜିଲ୍ଲାର ସୀମା ପାଖରେ ଅବସ୍ଥିତ । ଏହି ମନ୍ଦିରଟି ଭଦ୍ରକ ଜିଲ୍ଲାର ବାସୁଦେବପୁରଠାରୁ ୮ କିଲୋମିଟର ଏବଂ ସୋରୋ ଠାରୁ ୧୭ କିଲୋମିଟର ଦୂରରେ ଅବସ୍ଥିତ ।

ଏହି ମନ୍ଦିରଟି ସନ ୧୨୯୨ରେ ନିର୍ମାଣ ହୋଇଥିବା କଥା ମନ୍ଦିର କାନ୍ଥରେ ଲାଗିଥିବା ଫଳକରୁ ଜଣାଯାଏ । ଏହି ଫଳକ ଅନୁସାରେ ମନ୍ଦିରର ନିର୍ମାଣ ଜନାର୍ଦ୍ଦନ ମଙ୍ଗରାଜଙ୍କ ସମୟରେ ହୋଇଥିଲା । ସେତେବେଳେ ଏହି ଜାଗାରେ ମଙ୍ଗରାଜଙ୍କର ରାଜଧାନୀ ଥିଲା । ଚୈତନ୍ୟ ଚରଣ ଦେ ନାମକ ଜଣେ ବ୍ୟକ୍ତ ଏହି ମନ୍ଦିରର ନିର୍ମାଣ କରିଥିଲେ ବୋଲି ଉଲ୍ଲେଖ ଅଛି । 

ଏହି ମନ୍ଦିର ବେଢ଼ା ଭିତରେ ଶ୍ରୀ ବଳଦେବଜୀଉଙ୍କର ଏକ ମନ୍ଦିର ରହିଛି, ଯେଉଁଠି ବଳଦେବ ମୂର୍ତ୍ତୀ ଆକାରରେ ପୂଜା ପାଉଛନ୍ତି । ମନ୍ଦିରର ଭିତରପାଖ ପାଚେରୀରେ ବାମ‌ପଟେ ନବଗ୍ରହଙ୍କ ସମେତ ଗଣେଶଙ୍କର ପ୍ରତିମୂର୍ତ୍ତି କରାଯାଇଛି ଏବଂ ଦକ୍ଷିଣ ପଟେ କୃଷ୍ଣ-ବଳରାମଙ୍କର ବାଲ୍ୟଲୀଳା ତ‌ଥା କିଛି ଅନ୍ୟାନ୍ୟ ଦୃଷ୍ଟାନ୍ତ ରହିଛି ।
