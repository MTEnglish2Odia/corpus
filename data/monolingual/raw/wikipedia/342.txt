ଅନିତା ମଜୁମ୍ ଦାର ଦେଶାଇ, ଜଣେ ଭାରତୀୟ ଉପନ୍ୟାସ ଲେଖିକା ଓ ମାଶାଚ୍ୟୁସେତ୍ତ ବୈସେୟିକ୍ ପ୍ରତିଷ୍ଠାନର କଳା ବିଭାଗର ଜଣେ ଅତିଥି ପ୍ରଫେସର । ଉପନ୍ୟାସ ଲେଖିକା ଭାବରେ ସେ 3 ଥର ବୂକର ପୁରସ୍କାର ପାଇଁ ମନୋନୀତ ହେଇଥିଲେ । ତାଙ୍କର ପ୍ରଥମ ଉପନ୍ୟାସ " ଫାୟାର ଓଁ ଥି ମାଉଣ୍ଟେନ " ପାଇଁ ସେ କେନ୍ଦ୍ର ସାହିତ୍ୟ ଏକାଡେମୀ ପୁରସ୍କାର ପାଇଥିଲେ । ସେ ତାଙ୍କର ଉପନ୍ୟାସ " ଥି ଭୀଲେଜ ବି ଥି ସୀ " ପାଇଁ ବ୍ରିଟିଶ ଗର୍ଡିଆନ ପୁରସ୍କାର ଲାଭ କରିଥିଲେ । 

ଅନିତା ମଜୁମଦାରଙ୍କ ମା ଜର୍ମାନ ଦେଶର ଥିଲେ ଓ ତାଙ୍କର ପିତା ବଙ୍ଗାଳୀ ବ୍ୟବସାୟୀ ପରିବାରର ଡି . ଏନ . ମଜୁମଦାର ଥିଲେ । ଅନିତାଙ୍କ ଜନ୍ମ ଭାରତୀୟ ରାଜ୍ୟ ମୁସଉରି ଠାରେ ହେଇଥିଲା । ସେ ଘରେ ଜର୍ମାନ ଓ ବଙ୍ଗାଳୀ ଭାଷାରେ କଥାବାର୍ତ୍ତା ହେଉଥିବା ବେଳେ ବାହାରେ ଉର୍ଦୁ, ହିନ୍ଦୀ ଓ ଇଂରେଜୀରେ କଥା ହୋଇ ପାରୁଥିଲେ । ସେ ୭ ବର୍ଷ ହେଇଥିବା ସମୟରେ ଇଂରେଜୀରେ ଭଲ ଭାବରେ ଲେଖି ଜାଣୁ ଥିଲେ ଓ ତାଙ୍କର ପ୍ରଥମ ଗଳ୍ପ ୯ ବର୍ଷ ବୟସରେ ପ୍ରକାଶିତ ହେଇଥିଲା । 
ସେ ଦିଲ୍ଲୀର କୁଇନ ମାରି ଉଚ୍ଚ ବିଦ୍ୟାଳୟରୁ ପଢି ମିରାଣ୍ଡା କଲେଜରୁ ଇଂରାଜୀ ସାହିତ୍ୟ ସହିତ ଡିଗ୍ରୀ କରିଥିଲେ । ତାହା ପରେ ସେ ଏକ କମ୍ପୁଟର ସଫ୍ଟୱେର କମ୍ପାନୀର ନିର୍ଦେଶକ ଅଶ୍ୱିନ ଦେଶାଇଙ୍କୁ ବିବାହ କରିଥିଲେ । ଅଶ୍ୱୀନ ନିଜେ ଜଣେ ଲେଖକ ଥିଲେ ଓ "Between Eternities: Ideas on Life and The Cosmos. " ନାମକ ପୁସ୍ତକ ଲେଖିଥିଲେ । ଅନିତାଙ୍କ ଚାରି ପୁତ୍ର କନ୍ୟା ଥିଲେ । ସେମାନଙ୍କ ମଧ୍ୟରୁ ବୂକର ପୁରସ୍କାର ଲାଭ କରିଥିବା କିରଣ ଦେଶାଇ ଅନ୍ୟତମ । ସେ ତାଙ୍କର ପରିବାର ସହ "ଠୁଳ " ନାମକ ଗ୍ରାମକୁ ସପ୍ତାହନ୍ତ ବିତେଇବା ପାଇଁ ସର୍ବଦା ଯାଉଥିଲେ ଓ ସେହି ଗ୍ରାମ ଅନୁଭୂତିକୁ ନେଇ ସେ " ଥି ଭୀଲେଜ ବି ଥି ସୀ " ରଚନା କରିଥିଲେ ଯାହାପାଇଁ ସେ ଗର୍ଡିଆନ ପତ୍ରିକାର ଶିଶୁ ସାହିତ୍ୟ ପୁରସ୍କାର ପାଇଥିଲେ । .

ତାଙ୍କର ପ୍ରଥମ ପୂର୍ଣାଙ୍ଗ ଉପନ୍ୟାସ " cry, The Peaocock " ୧୯୬୩ ମସିହାରେ ପ୍ରକାଶିତ ହେଇଥିଲା । " Clear Light Day " ଉପନ୍ୟାସକୁ ସେ ୧୯୮୦ ମସିହାରେ ଲେଖିଥିଲେ ଓ ଏହି ପୁସ୍ତକକୁ ସେ ନିଜର ଜୀବନୀ ସଦୃଶ ଲେଖା ଭାବରେ ବର୍ଣ୍ଣନା କରିଥାନ୍ତି । ଏଥିରେ ତାଙ୍କର ବାଲ୍ୟ କାଳର ଘଟଣା ବଳି ସହିତ ଜୀବନର ସୋପାନ କ୍ରମ ଅନୁସାରେ ବର୍ଣିତ ହେଇଛି । ୧୯୮୪ରେ ସେ ଜଣେ ବୟସ୍କ ଉର୍ଦୁ କବିଙ୍କ ଅପରାହ୍ନ ଜୀବନର ବର୍ଣ୍ଣନା କରି " In Custody" ନାମକ ଏକ ଉପନ୍ୟାସ ଲେଖିଥିଲେ ଯାହା ବୂକର ପୁରସ୍କାର ପାଇଁ ମନୋନୀତ ହେଇଥିଲା । ୧୯୯୩ ମସିହାରେ ସେମାଶାଚ୍ୟୁସେତ୍ତ ବୈସେୟିକ୍ ପ୍ରତିଷ୍ଠାନରେ ସୃଜନଶୀଳ ଲେଖନ ଶିକ୍ଷା ଦେବା ପାଇଁ ଆମନ୍ତ୍ରିତ ହେଇଥିଲେ । ତାଙ୍କର ଉପନ୍ୟାସ " The Zigzag Way " ବିଂଶ ଶତାବ୍ଦୀର ମେକ୍ସିକୋ ଦେଶ ଉପରେ ପର୍ଜ୍ୟବେଶିତ ହେଇଥିଲା । ତାଙ୍କର ନବୀନତମ ଗଳ୍ପ ସଂକଳନ " The Artist of Disappearance " ୨୦୧୧ ମସିହାରେ ପ୍ରକାଶିତ ହେଇଛି । 

୧୯୯୩ ମସିହାରେ ତାଙ୍କର ଉପନ୍ୟାସ " ଇନ କସ୍ତୋଡି " ହଲିୱୂଡ ଫିଲ୍ମ ନିର୍ମାତା ମାରଚେଣ୍ଟ- ଇଭୋରୀଙ୍କଦ୍ୱାରା ଫିଲ୍ମ ନିର୍ମାଣ ପାଇଁ ଅଧିଗୃହିତ ହେଇ ସେହି ନାମରେ ଫିଲ୍ମ ନିର୍ମାଣ ହେଇଥିଲା । ସେଥିରେ ଶଶୀ କପୁର, ସବାନା ଆଜମି ଓ ଓମ ପୁରୀ ଅଭିନୟ କରିଥିଲେ ଓ ୧୯୯୪ ମସିହାରେ ଭାରତ ରାଷ୍ଟ୍ରପତିଙ୍କଦ୍ୱାରା ଶ୍ରେଷ୍ଠ ଚଳଚ୍ଚିତ୍ର ଭାବରେ ପୁରସ୍କାର ପାଇଥିଲା । 
