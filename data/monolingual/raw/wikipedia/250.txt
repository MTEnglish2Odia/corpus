ଓମ ସାଇ ତୁଝେ ସଲାମ, ୨୦୧୩ରେ ମୁକ୍ତିଲାଭ କରିଥିବା ଓଡ଼ିଆ କଥାଚିତ୍ର । ଏହି କଥାଚିତ୍ରଟିର ପ୍ରଯୋଜନା କରିଥିଲେ କାଳୀପ୍ରସନ୍ନ ସତପଥୀ ଏବଂ ସୁଧା ପଟ୍ଟନାୟକ । ଭାରତୀ ଦାସ ଏହି କଥାଚିତ୍ରଟିର କାହାଣୀ ଏବଂ ସଂଳାପ ରଚନା କରିଥିଲେ । ବିଶ୍ୱଜିତ ମହାନ୍ତି ଏହି କଥାଚିତ୍ରଟିର ଚିତ୍ରନାଟ୍ୟ ରଚନା କରିଥିଲେ ଏବଂ ନିର୍ଦ୍ଦେଶନା ଦେଇଥିଲେ ।

ଅଂଶୁମାନ, ଦୀପକ ଦାସ, ଭାଗ୍ୟଲକ୍ଷ୍ମୀ ଏବଂ ପୂଜା ଚକ୍ରବର୍ତ୍ତୀ ଏହି କଥାଚିତ୍ରଟିର ମୁଖ୍ୟ ଭୂମିକାରେ ଅଭିନୟ କରିଥିଲେ । ଏହି ଚାରିଜଣ କଳାକାରମାନେ ଏହି କଥାଚିତ୍ର ଜରିଆରେ ଓଡ଼ିଆ କଥାଚିତ୍ର ଜଗତରେ ଅଭିନୟ ଆରମ୍ଭ କରିଥିଲେ । ଉତ୍ତମ ମହାନ୍ତି, କୁନା ତ୍ରିପାଠୀ, ଜ୍ଞାନରଞ୍ଜନ ନାୟକ, ସ୍ନିଗ୍ଧା ମହାନ୍ତି, ଜୟୀରାମ ସାମଲ, ଦେବୁ ବ୍ରହ୍ମା, ବ୍ରଜ ସିଂହ, ପ୍ରସନ୍ନ ପାଟ୍ଟସାଣୀ, ପ‌ପୁ ମହାନ୍ତି, ମଳୟ ମିଶ୍ର, ବିଜିତ୍, କୁସୁମ, ବୁଲୁ, ରାଣୀ, ଗଣେଶ, କାଳୁ ଆଦି କଳାକାରମାନେ ଏହି କଥାଚିତ୍ରଟିରେ ଅଭିନୟ କରିଥିଲେ ।

ଏହି କଥାଚିତ୍ରଟିର ସଙ୍ଗୀତ ନିର୍ଦ୍ଦେଶନା ଦେଇଥିଲେ ବିଦ୍ୟୁତ୍ ରାୟ । ପଞ୍ଜାନନ ନାୟକ ଏହି କଥାଚିତ୍ରଟିର ଗୀତଗୁଡ଼ିକ ରଚନା କରିଥିଲେ । ଗୌତମ ଗିରି, ଅରବିନ୍ଦ, ସୌରଭ ନାୟକ, ତପୁ ମିଶ୍ର, ପମି ଏବଂ ଶ୍ୱେତା ମିଶ୍ର ଏହି କଥାଚିତ୍ରଟିର ଗୀତଗୁଡ଼ିକ ଗାଇଥିଲେ ।
