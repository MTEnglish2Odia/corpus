ଅଞ୍ଜୁମ ମୋଦଗିଲ୍ ଜଣେ ଭାରତୀୟ ଖେଳ ସୁଟର୍ । ସେ ଚଣ୍ଡୀଗଡ ବାସିନ୍ଦା ଓ ପଞ୍ଜାବକୁ ପ୍ରତିନିଧିତ୍ୱ କରନ୍ତି । ସେ ବର୍ତ୍ତମାନ ଖେଳ ମନୋବିଜ୍ଞାନରେ ସ୍ନାତ୍ତକୋତ୍ତର କରୁଛନ୍ତି । ସେ ମଧ୍ୟ ଜଣେ ଚିତ୍ରକର ।. ସେ ରାହୁଳ ଦ୍ରାବିଡ ଆଥଲେଟ୍ ସଦସ୍ୟ କାର୍ଯ୍ୟକ୍ରମ ମାଧ୍ୟମରେ ଗୋ ସ୍ପୋର୍ଟସ୍ କାର୍ଯ୍ୟକ୍ରମଦ୍ୱାରା ସମର୍ଥିତ ହେଉଛନ୍ତି ।

ଅଞ୍ଜୁମ ଚଣ୍ଡୀଗଡ ବାସିନ୍ଦା । ସେ ୨୦୦୯ରେ ବନ୍ଧୁକଚାଳନାକୁ ପେଶା ଭାବେ ଗ୍ରହଣ କରିଥିଲେ ।

୨୦୧୮ର ପ୍ରଥମାର୍ଦ୍ଧରେ, ସେ ମେକ୍ସିକୋରେ ଅନୁଷ୍ଠିତ ଆଇଏସ୍ଏସ୍ଏଫ୍ ବିଶ୍ୱ କପ୍ ମହିଳା ୫୦ ମିଟର୍ ରାଇଫଲ୍ ୩ ପୋଜିସନ୍‌ରେ ରୌପ୍ୟ ପଦକ ଜିତିଥିଲେ । ୨୦୧୮ ରାଜ୍ୟଗୋଷ୍ଠୀ କ୍ରୀଡ଼ାରେ ମହିଳା ୫୦ ମିଟର୍ ରାଇଫଲ୍ ୩ ପୋଜିସନ୍‌ରେ ସେ ନିଲିଂରେ ୧୫୧.୯ ପଏଣ୍ଟ୍ ଓ ପ୍ରୋନ୍‌ରେ ୧୫୭.୧ ପଏଣ୍ଟ୍ ସ‌ହ ମୋଟରେ ୪୫୫.୭ ପଏଣ୍ଟ୍ ସ‌ହ ରୌପ୍ୟ ପଦକ ଜିତିଥିଲେ । ଯୋଗ୍ୟତା ପର୍ଯ୍ୟାୟରେ ସେ ରାଜ୍ୟଗୋଷ୍ଠୀ କ୍ରୀଡାର ରେକର୍ଡ ଭାଙ୍ଗିଥିଲେ । ମୋଦଗିଲ୍ ୫୮୯ ପଏଣ୍ଟ୍ ପାଇଥିଲେ ।
