ଅଗ୍ନାଶୟ ଏଞ୍ଜାଇମ ଏକ ବ୍ୟବସାୟୀକ ମିଶ୍ରଣ ଯେଉଁଥିରେ ଆମିଲେଜ, ଲାଇପେଜ ଓ ପ୍ରୋଟିଏଜ ଥାଏ । ଅଗ୍ନାଶୟ ଜନିତ ଅଭାବ ଯୋଗୁ ହେଉଥିବା ମାଲଆବସର୍ପସନ ସିଣ୍ଡ୍ରୋମ ରୋଗରେ ବ୍ୟବ‌ହାର କରାଯାଏ । ସିସ୍ଟିକ୍ ଫାଇବ୍ରୋସିସ୍, ଅଗ୍ନାଶୟ ନିଷ୍କାସନ, ଦୀର୍ଘକାଳୀନ ଅଗ୍ନାଶୟ ପ୍ରଦାହ ଇତ୍ୟାଦି ରୋଗମାନଙ୍କ ଯୋଗୁ ଏହି ଅଗ୍ନାଶୟ ସମସ୍ୟା ସୃଷ୍ଟି ହୁଏ । ଏହି ଔଷଧକୁ ପାଟିରେ ଦିଆଯାଏ । 

ଅଗ୍ନାଶୟ ଏଞ୍ଜାଇମର ପାର୍ଶ୍ୱ ପ୍ରତିକ୍ରିୟା ଯୋଗୁ ସାଧାରଣତଃ ବାନ୍ତି, ପେଟ ଯନ୍ତ୍ରଣା, କୋଷ୍ଠକାଠିନ୍ୟ ଓ ତରଳ ଝାଡ଼ା ହୋଇପାରେ । ଅନ୍ୟାନ୍ୟ ପ୍ରତିକ୍ରିୟା ମଧ୍ୟରେ ମଳଦ୍ୱାର ପାଖରେ ଜଳାପୋଡ଼ା ଓ ଅଧିକ ରକ୍ତ ୟୁରିକ ଏସିଡ ହୋଇପାରେ । ଏହି ଏଞ୍ଜାଇମଗୁଡ଼ିକ ଘୁଷୁରୀରୁ ପ୍ରସ୍ତୁତ ହୋଇଥାଏ । ଗର୍ଭାବସ୍ଥାରେ ଏହା ନିରାପଦ ରହେ । ଏହାର ଉପାଦାନମାନ ହଜମକାରୀ ଏଞ୍ଜାଇମ ଯାହା ମାନବ ଅଗ୍ନାଶୟରୁ ତିଆରି ହେଉଥିବା ଇଞ୍ଜାଇମ ସଦୃଶ ହୋଇଥାଏ । ଚର୍ବି, ସ୍ଟାର୍ଚ୍ଚ ଓ ପୁଷ୍ଟିସାର ହଜମ କରିବାରେ ସାହାଯ୍ୟ କରେ ।

ଅତି କମ୍‌ରେ ୧୮୦୦ ଶତାବ୍ଦୀରୁ ଅଗ୍ନାଶୟ ଏଞ୍ଜାଇମ ବ୍ୟବ‌ହୃତ ହୋଇଆସୁଛି । ଏହାର ନାମ ବିଶ୍ୱ ସ୍ୱାସ୍ଥ୍ୟ ସଂଗଠନର ଅତ୍ୟାବଶ୍ୟକୀୟ ଔଷଧ ଚିଠାରେ ଅଛି ଯାହା ମୌଳିକ ସ୍ୱାସ୍ଥ୍ୟ ସିସ୍ଟମ ନିମନ୍ତେ ଅତି ମହତ୍ତ୍ୱପୂର୍ଣ୍ଣ । ସଂଯୁକ୍ତ ରାଷ୍ଟ୍ରରେ ଏହାର ଏହି ଔଷଧ ବାବଦ ଏକ ମାସର ଖର୍ଚ୍ଚ ପ୍ରାୟ ୧୧.୬୪ ପାଉଣ୍ଡ । ଯୁକ୍ତରାଷ୍ଟ୍ର ଆମେରିକାରେ ଏହି ଔଷଧ ବାବଦ ଏକ ମାସରେ ପ୍ରାୟ ୫୦ରୁ ୧୦୦ ଆମେରିକୀୟ ଡଲାର ଖର୍ଚ୍ଚ ହୁଏ । 
