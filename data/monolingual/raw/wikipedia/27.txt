ଅକୋଲା, ମଧ୍ୟ ଭାରତରେ ଥିବା ଏକ ସହର ଏବଂ ଏହା ମହାରାଷ୍ଟ୍ରର ଅକୋଲା ଜିଲ୍ଲାର ସଦର ମହକୁମା ଅଟେ । ମହାରାଷ୍ଟ୍ରର ରାଜଧାନୀ ମୁମ୍ବାଇ ଠାରୁ ଏହା ୫୮୪ କିମି ପୂର୍ବକୁ ଥିବାବେଳେ ଦ୍ୱିତୀୟ ରାଜଧାନୀ ନାଗପୁର ଠାରୁ ଏହା ୨୫୦ କିମି ଦୂରରେ ଅବସ୍ଥିତ ।

ଅକୋଲା ସହରଟି ୨୦.୭° ଉତ୍ତର ଅକ୍ଷାଂଶ ଓ ୭୭.୦୭° ପୂର୍ବ ଦ୍ରାଘିମାରେ ଅବସ୍ଥିତ । ଏହା ସମୁଦ୍ର ପତନଠାରୁ ୯୨୫ ft ଉଚ୍ଚତାରେ ରହିଛି ।

୨୦୧୧ ଭାରତୀୟ ଜନଗଣନା ଅନୁଯାୟୀ,
Aଅକୋଲା ସହରର ମୋଟ ଜନସଂଖ୍ୟା ୪୨୭,୧୪୬ ଅଟନ୍ତି । ଅକୋଲାର ସହରାଞ୍ଚଳରେ ଅନ୍ତର୍ଗତ ଖାଡକି, ମଲ୍‌କାପୁର, ଶିବାନୀ ଜନସଂଖ୍ୟା ମିଶାଇଲେ ଏହା ପ୍ରାୟ ୭୨୧,୮୪୯ ହେବ । ମୋଟ ଜନସଂଖ୍ୟାରୁ ପୁରୁଷ ୫୨% ହୋଇଥିବା ବେଳେ ମହିଳା ପ୍ରାୟ ୪୮% । ସେଥିରୁ ଜନସଂଖ୍ୟାର ୧୩ ପ୍ରତିଶତ ଲୋକ ୬ ବର୍ଷ ବୟସରୁ କମ୍ ବୟସ୍କ ଅଟନ୍ତି । ଅକୋଲାର ସାକ୍ଷରତା ହାର ୨୦୧୨ ସୁଦ୍ଧା ୯୧.୩୪% ଥିଲା ।
