ଅଦ୍ୱୈତ ଗଡ଼ନାୟକ  ଜାତୀୟ ଲଳିତ କଳା ଏକାଡେମୀ ପୁରସ୍କାରପ୍ରାପ୍ତ ଜଣେ ଓଡ଼ିଆ ଭାସ୍କର୍ଯ୍ୟ ଶିଳ୍ପୀ । ସେ ବର୍ତ୍ତମାନ ନୂଆଦିଲ୍ଲୀସ୍ଥିତ ନ୍ୟାସନାଲ ଗ୍ୟାଲେରୀ ଅଫ ମର୍ଡ଼ର୍ଣ୍ଣ ଆର୍ଟର ମହାନିର୍ଦ୍ଦେଶକ ଭାବରେ କାର୍ଯ୍ୟରତ । ଏହି ପଦବି ଅଧିକାର କରିଥିବା ବ୍ୟକ୍ତିମାନଙ୍କୁ ମଧ୍ୟରୁ ସେ ସର୍ବକନିଷ୍ଠ ଓ ପ୍ରଥମ ଓଡ଼ିଆ ।

ଅଦ୍ୱୈତ, ଢେଙ୍କାନାଳ ଜିଲ୍ଲାର ନେଉଳପୋଇଠାରେ ଜନ୍ମଗ୍ରହଣ କରିଥିଲେ । ତାଙ୍କ ମା ତାଙ୍କୁ ନଦାଗଡ଼ ପଥର ବୋଲି ଡାକୁଥିଲେ । ଏହି ନଦାଗଡ଼ ପଥର ସମ୍ବୋଦନ ତାଙ୍କୁ ପଥର ଖୋଜିବା ଓ ଗଢିବାକୁ ପ୍ରେରିତ କରିଥିଲା । ସେ ଢେଙ୍କାନାଳର ବି.ବି. ହାଇସ୍କୁଲ, ଆଠଗଡ଼ ମହାବିଦ୍ୟାଳୟ ଓ ବିଭୂତି କାନୁନ୍‌ଗୋ ଚାରୁ ଓ କାରୁକଳା ମହାବିଦ୍ୟାଳୟରୁ ଶିକ୍ଷାଗ୍ରହଣ କରିଥିଲେ । ପରବର୍ତ୍ତୀ ସମୟରେ ଦିଲ୍ଲୀ ଓ ଲଣ୍ଡନରେ ଲଳିତ କଳାରେ ଅଧିକ ଶିକ୍ଷାଲାଭ କରିଛନ୍ତି । ୨୦୧୬ ମସିହା ନଭେମ୍ବର ମାସରେ ନ୍ୟାସନାଲ ଗ୍ୟାଲେରୀ ଅଫ ମର୍ଡ଼ର୍ଣ୍ଣ ଆର୍ଟର ମହାନିର୍ଦ୍ଦେଶକ ପଦବୀ ମଣ୍ଡନ କରିବା ପୂର୍ବରୁ ଗଡ଼ନାୟକ, ଭୁବନେଶ୍ୱରସ୍ଥିତ କିଟ୍ ବିଶ୍ୱବିଦ୍ୟାଳୟର ଭାସ୍କର୍ଯ୍ୟ ବିଭାଗର ନିର୍ଦ୍ଦେଶକ ଭାବରେ କାର୍ଯ୍ୟ କରୁଥିଲେ । ସେଠାରେ ସେ ଏକ ସ୍କଲପଚର ଉଦ୍ୟାନ ପ୍ରତିଷ୍ଠା କରିବାରେ ମଧ୍ୟ ସକ୍ଷମ ହୋଇଥିଲେ । ୨୦୧୪ମସିହାରେ ସେ ବିଜେପି ଓଡ଼ିଶା ଶାଖାର କଳା ଓ ସଂସ୍କୃତି ବିଭାଗର ଆବାହକ ଭାବରେ ମନୋନୀତ ମଧ୍ୟ ହୋଇଥିଲେ ।
