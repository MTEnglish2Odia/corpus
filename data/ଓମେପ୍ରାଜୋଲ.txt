ଓମେପ୍ରାଜୋଲ, ବିକ୍ରୟ ନାମ ପ୍ରିଲୋସେକ ଓ ଲୋସେକ ଇତ୍ୟାଦି, ଏକ ଔଷଧ ଯାହା ପାକସ୍ଥଳୀରେ ପ୍ରସ୍ତୁତ ହେଉଥିବା ପାକସ୍ଥଳୀ ଅମ୍ଳ କମେଇଦିଏ । ଏହା ପାକସ୍ଥଳୀ ଘାଆ ରୋଗ, ଗ୍ୟାସ୍ଟ୍ରୋଏସୋଫେଜିଆଲ ରିଫ୍ଲକ୍ସ ଡିଜିଜ ଓ ଜଲିଞ୍ଜର ଏଲିସନ ସିଣ୍ଡ୍ରୋମ ରୋଗ ଚିକିତ୍ସାରେ ବ୍ୟବ‌ହାର କରାଯାଏ । ଏହା ଉପର ଖାଦ୍ୟନଳୀ ରକ୍ତସ୍ରାବର ପ୍ରତିଷେଧ ଭାବରେ ବ୍ୟବ‌ହାର କରାଯାଏ । ଏହା ପାଟିରେ ଦିଆଯାଏ ।

ଏହାର ପାର୍ଶ୍ୱ ପ୍ରତିକ୍ରିୟାରେ ଅଇ, ବାନ୍ତି, ମୁଣ୍ଡବଥା ଓ ଅଧିକ ଅନ୍ତନଳୀ ବାୟୁ ଦେଖାଯାଏ । ପାର୍ଶ୍ୱ ପ୍ରତିକ୍ରିୟା ସାଙ୍ଘାତିକ ହେଲେ ନିମୋନିଆ ଓ ପାକସ୍ଥଳୀ କର୍କଟ ଲକ୍ଷଣ ଲୁଚିଯିବା ସଙ୍କଟ, କ୍ଲସ୍ଟ୍ରିଡିଅମ ଡିଫିସିଲ କୋଲାଇଟିସ ରୋଗ ସଙ୍କଟ ହୋଇପାରେ । ଗର୍ଭାବସ୍ଥାରେ ଏହାର ବିପଦ ବିଷୟ ସ୍ପଷ୍ଟ ନୁହେଁ । ଓମେପ୍ରାଜୋଲ ଏକ ପ୍ରୋଟୋନ ପମ୍ପ ଇନହିବିଟର ଔଷଧ ଯାହା ପାକସ୍ଥଳୀରୁ ଅମ୍ଲ କ୍ଷରଣ କମେଇଦିଏ ।

ସନ ୧୯୭୯ରେ ଓମେପ୍ରାଜୋଲ ଆବିଷ୍କୃତ ହୋଇଥିଲେ । ଏହାର ନାମ ବିଶ୍ୱ ସ୍ୱାସ୍ଥ୍ୟ ସଂଗଠନର ଅତ୍ୟାବଶ୍ୟକୀୟ ଔଷଧ ଚିଠାରେ ଅଛି ଯାହା ମୌଳିକ ସ୍ୱାସ୍ଥ୍ୟ ସିସ୍ଟମ ନିମନ୍ତେ ଅତି ମହତ୍ତ୍ୱପୂର୍ଣ୍ଣ । ଏହା ଜେନେରିକ ଔଷଧ ନାମରେ ଉପଲବ୍‌ଧ ହୁଏ । ସନ ୨୦୧୪ରେ ଏହାର ଏକ ଡୋଜ ପିଛା ହୋଲସେଲ ମୂଲ୍ୟ ୦.୦୧ରୁ ୦.୦୭ ଆମେରିକୀୟ ଡଲାର ଥିଲା । ଯୁକ୍ତରାଷ୍ଟ୍ର ଆମେରିକାରେ ଏହାର ଏକ ପିଲ ପିଛା ପ୍ରାୟ ୧ ଡଲାର ଖର୍ଚ୍ଚ ହୁଏ ।
