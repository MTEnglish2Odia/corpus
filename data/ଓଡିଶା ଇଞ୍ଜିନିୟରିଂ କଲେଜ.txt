ଓଡ଼ିଶା ଇଞ୍ଜିନିୟରିଂ କଲେଜ ଓଡ଼ିଶାର ଭୁବନେଶ୍ୱରରେ ଥିବା ଏକ ଘରୋଇ ଇଞ୍ଜିନିୟରିଂ କଲେଜ। ୧୯୮୬ ମସିହାରେ ପ୍ରତିଷ୍ଠା କରାଯାଇଥିବା ଏହି ମହାବିଦ୍ୟାଳୟଟି ରାଉରକେଲା ସ୍ଥିତ ବିଜୁ ପଟ୍ଟନାୟକ ବୈଷୟିକ ବିଶ୍ୱବିଦ୍ୟାଳୟ,ଦ୍ୱାରା ଅନୁବନ୍ଧିତ। ଏହା ରାଜ୍ୟର ତଥା ପୂର୍ବ ଭାରତର ପ୍ରଥମ ଘରୋଇ ଇଞ୍ଜିନିୟରିଂ କଲେଜ।

ଓଡ଼ିଶା ଇଞ୍ଜିନିୟରିଂ କଲେଜ ଭୁବନେଶ୍ୱରରୁ ପ୍ରାୟ ୨୦ କି.ମି. ଦୂରରେ ଅବସ୍ଥିତ। ପ୍ରାୟ ୫୮ ଏକର ବିସ୍ତୃତ ଏହି ମହାବିଦ୍ୟାଳୟଟି ଭୁବନେଶ୍ୱରରୁ ଜଟଣି ରାସ୍ତାରେ ନିଜିଗଡ଼ - କୁର୍କୀରେ ଅବସ୍ଥିତ।
