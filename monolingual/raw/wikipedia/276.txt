ଓଲାଞ୍ଜାପିନ ଏକ ପ୍ରକାର ଅସ୍ୱାଭାବିକ ଆଣ୍ଟିସାଇକୋଟିକ ଔଷଧ ଯାହା ସିଜୋଫ୍ରେନିଆ ଓ ବାଇପୋଲାର ଡିଜଅଡର ରୋଗ ଚିକିତ୍ସାରେ ବ୍ୟବ‌ହୃତ କରାଯାଏ । ନୂଆ ସିଜୋଫ୍ରେନିଆ ରୋଗରେ ବା ଦୀର୍ଘକାଳୀରୁ ଥିବା ରୋଗର ସଂରକ୍ଷଣ ଚିକିତ୍ସା ନିମନ୍ତେ ଦିଆଯାଏ । ଏହା ପାଟିରେ ବା ମାଂସପେଶୀରେ ଇଞ୍ଜେକସନ  ଆକାରରେ ଦିଆଯାଏ ।

ଓଲାଞ୍ଜାପିନର ସାଧାରଣ ପାର୍ଶ୍ୱ ପ୍ରତିକ୍ରିୟାରେ ଓଜନ ବୃଦ୍ଧି, ଚଳପ୍ରଚଳ ଅସୁବିଧା, ମୁଣ୍ଡ ଓଜନିଆ ଲାଗିବା, ଥକ୍କା ଅନୁଭବ, କୋଷ୍ଠକାଠିନ୍ୟ ଓ ଶୁଷ୍କ ପାଟି ଇତ୍ୟାଦି ଅସୁବିଧା ହୁଏ । ଅନ୍ୟାନ୍ୟ ପାର୍ଶ୍ୱ ପ୍ରତିକ୍ରିୟାରେ ଠିଆରେ ନିମ୍ନ ରକ୍ତଚାପ, ଆଲର୍ଜି ପ୍ରତିକ୍ରିୟା, ନିଉରୋଲେପ୍ଟିକ ମାଲିଗନାଣ୍ଟ ସିଣ୍ଡ୍ରୋମ, ଅଧିକ ରକ୍ତ ଶର୍କରା, ବାତ, ଗାଇନେକୋମାସ୍ଟିଆ ଓ ଟାର୍ଡିଭ ଡିକାଇନେସିଆ ହୋଇପାରେ । ପୂର୍ବରୁ ଡିମେନ୍ସିଆ ରୋଗ ଥାଇ ଏହି ଔଷଧ ଦେଲେ ମୃତ୍ୟୁ ସଙ୍କଟ ବଢ଼ିଯାଏ । ଗର୍ଭାବସ୍ଥାରେ ଶେଷ ଭାଗରେ ଏହି ଔଷଧ ଦେଲେ ଶିଶୁର ଜନ୍ମ ପରେ କିଛି ସମୟ ପାଇଁ ଚଳନ  ଅସୁବିଧା ହୁଏ । ଏହା କିପରି କାର୍ଯ୍ୟକରେ ତାହା ସ୍ପଷ୍ଟ ଜଣାନଥିଲେ ମଧ୍ୟ ଡୋପାମିନ୍ ଓ ସେରୋଟୋନିନ ରିସେପ୍ଟର ଦୁଇଟିକୁ ଅବରୋଧ କରେ । ଏହି ଔଷଧକୁ ଅସ୍ୱାଭାବିକ ଆଣ୍ଟିସାଇକୋଟିକ ଶ୍ରେଣୀରେ ରଖାଯାଏ ।

ଓଲାଞ୍ଜାପିନ ସନ ୧୯୭୧ରେ ପେଟେଣ୍ଟ ହେବା ପରେ ସନ ୧୯୯୬ରେ ଡାକ୍ତରୀ ବ୍ୟବ‌ହାର ନିମନ୍ତେ ଯୁକ୍ତରାଷ୍ଟ୍ରରେ ସ୍ୱୀକୃତ ହୋଇଥିଲା । ଏହା ଜେନେରିକ ଔଷଧ ନାମରେ ବିକ୍ରୟ ହୁଏ । ଯୁକ୍ତରାଷ୍ଟ୍ର ଆମେରିକାରେ ଏହାର ଏକ ଡୋଜର ହୋଲସେଲ ମୂଲ୍ୟ ୦.୨୫ ଆମେରିକୀୟ ଡଲାରର କମ୍ । ସନ ୨୦୧୬ରେ ଯୁକ୍ତରାଷ୍ଟ୍ର ଆମେରିକାରେ ଏହାର ୨ ନିୟୁତ ପ୍ରେସକ୍ରିପସନ ହୋଇଥିଲା ।
