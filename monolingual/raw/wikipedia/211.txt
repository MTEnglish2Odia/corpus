ଓଡ଼ିଶା ରାଜ୍ୟ ସଡ଼କ ପରିବହନ ନିଗମ ରାଜ୍ୟର ସର୍ବ ବୃହତ ତଥା ସର୍ବ ପୁରାତନ ଗଣ ପରିବହନ ସଂସ୍ଥା । ୧୯୫୦ର କେନ୍ଦ୍ର ସଡ଼କ ପରିବହନ ବିଧି ଓ ୧୯୬୪ର ଓଡ଼ିଶା ରାଜ୍ୟ ସଡ଼କ ପରିବହନ ନିଗମ ବିଧି ଅନୁଯାୟୀ ୧୯୭୪ ମେ ୧୫ ତାରିଖ ସ୍ଥାପିତ ହୋଇଛି । ଏଇଟି ଗୋଟିଏ ସରକାରୀ ନିଗମ ଓ ଏହା ରାଜ୍ୟ ପରିବହନ ବିଭାଗ ଅଧୀନରେ ରହିଛି । ଏହା ରାଜ୍ୟ ଓ କେନ୍ଦ୍ର ସରକାରଙ୍କ ଏକ ଯୌଥ ଉଦ୍ୟୋଗ ଯେଉଁଥିରେ ରାଜ୍ୟ ଓ କେନ୍ଦ୍ରର ୨:୧ ଅନୁପାତରେ ମୂଳଧନ ଅଛି । ଏହାର ମୁଖ କାର୍ଯ୍ୟାଳୟ ଭୁବନେଶ୍ୱରର ସଚିବାଳୟ ମାର୍ଗ ସ୍ଥିତ ପରିବହନ ଭବନ ଅଟେ । ଓ ଏସ ଆରଟି ସି ଅଧୀନରେ ଭୁବନେଶ୍ୱର, ସମ୍ବଲପୁର ଓ ବ୍ରହ୍ମପୁରରେ ୩ଟି ପ୍ରଭାଗ ଅଛି । ରାଜ୍ୟ ପରିବହନ ଅଧୀନରେ ଦିନକୁ ପ୍ରାୟ ୩୯୦ଟି ବସ ୧୭୦ଟି ରୁଟରେ ଚଳାଚଳ କରୁଛି ।
